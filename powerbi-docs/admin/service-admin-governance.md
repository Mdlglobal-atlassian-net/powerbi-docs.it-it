---
title: Governance e approcci alla distribuzione
description: White paper dedicato a concetti, opzioni e suggerimenti per la governance all'interno dell'ecosistema di Power BI.
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 09/13/2019
ms.author: kfollis
LocalizationGroup: Administration
ms.openlocfilehash: f6dd4171d786d9272ef2ef6b876148eaf2f31cf3
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: it-IT
ms.lasthandoff: 05/13/2020
ms.locfileid: "83139694"
---
# <a name="governance-and-deployment-approaches"></a>Governance e approcci alla distribuzione

Negli ultimi decenni, le aziende sono diventate sempre più consapevoli della necessità di sfruttare gli asset di dati per sfruttare le opportunità del mercato. Grazie ad analisi della concorrenza o a una maggiore comprensione dei modelli operativi, molte organizzazioni ora sanno quanto sia importante poter contare su una strategia per i dati come strumento per collocarsi un passo avanti rispetto alla concorrenza.  

Il white paper [Planning a Power BI Enterprise Deployment](https://go.microsoft.com/fwlink/?linkid=2057861) (Pianificazione della distribuzione aziendale di Power BI) offre un quadro teorico per migliorare il ritorno sugli investimenti correlati a Power BI, nell'ottica dell'impegno delle aziende verso una gestione sempre più proficua e intelligente dei dati.

Per i professionisti di business intelligence, le aziende che usano i dati con intelligenza sono solitamente quelle in grado di sfruttare informazioni effettive a supporto dei processi decisionali.  Alcune organizzazioni vengono persino descritte come dotate di *cultura per i dati*. Sia a livello di organizzazione che di singoli reparti, la cultura per i dati può influire positivamente sulle capacità aziendali di adattamento e crescita.  La disponibilità di dati dettagliati e analitici non deve essere necessariamente estesa a tutta l'organizzazione per offrire grandi potenzialità. Esistono informazioni operative di piccola entità che modificano i processi quotidiani con un potenziale trasformativo altrettanto valido.

Le aziende di questo tipo sanno che sono i fatti e la loro analisi a dover guidare la definizione dei processi aziendali. I membri dei team hanno il compito di eseguire ricerche dei dati, individuare i modelli e condividere le loro scoperte con gli altri. Questo approccio può risultare utile indipendentemente dal fatto che l'analisi venga applicata a fattori aziendali interni o esterni. Si tratta fondamentalmente di un punto di vista e non di un processo. Leggere il white paper dedicato a concetti, opzioni e suggerimenti per la governance all'interno dell'ecosistema di Power BI.