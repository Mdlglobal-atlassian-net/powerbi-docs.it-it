---
title: Trovare il contenuto nel servizio Power BI
description: Iniziare dall'area Home e individuare e aprire report, dashboard e app.
author: mihart
manager: kvivek
ms.reviewer: ''
ms.service: powerbi
ms.subservice: powerbi-consumer
ms.topic: conceptual
ms.date: 09/16/2019
ms.author: mihart
LocalizationGroup: Get started
ms.openlocfilehash: d97b5a93060869d65de6652af869b472baf8cd10
ms.sourcegitcommit: a97c0c34f888e44abf4c9aa657ec9463a32be06f
ms.translationtype: HT
ms.contentlocale: it-IT
ms.lasthandoff: 09/17/2019
ms.locfileid: "71077785"
---
# <a name="find-your-dashboards-reports-and-apps"></a>Trovare i dashboard, i report e le app
In Power BI il termine *contenuto* si riferisce ad app, dashboard e report. Il contenuto viene creato dai *progettisti* di Power BI, che lo condividono con i colleghi. Il contenuto è accessibile e visualizzabile nel servizio Power BI e il punto di partenza migliore per lavorare in Power BI è la pagina di destinazione principale.

## <a name="explore-power-bi-home"></a>Esplorare l'area Home di Power BI
Quando si accede, Power BI si apre e visualizza l'area Home, come illustrato nella figura seguente.
 
![Screenshot dell'area Home per il servizio Power BI.](media/end-user-home/power-bi-home.png)

Home di Power BI consente di individuare e visualizzare il contenuto in tre modi diversi. Tutti e tre permettono di accedere allo stesso pool di contenuti, sono semplicemente modi diversi per ottenere tale contenuto. In alcuni casi, la ricerca sarà il modo più semplice e rapido per trovare qualcosa, in altri invece l'opzione migliore consisterà nel selezionare una *scheda* nell'area Home.

- L'area Home visualizza e organizza i contenuti preferiti e più recenti, oltre ai contenuti consigliati e alle risorse per l'apprendimento. Ogni parte del contenuto viene visualizzata come *scheda*, con un titolo e un'icona. Selezionando una scheda si apre il contenuto.
- Lungo il lato sinistro si trova un riquadro di spostamento, denominato barra di spostamento. In questo riquadro lo stesso contenuto è organizzato in modo leggermente diverso, in Preferiti, Recenti, App e Condivisi con l'utente corrente. Da qui è possibile visualizzare gli elenchi di contenuto e selezionare quello da aprire.
- Nell'angolo superiore destro la casella di ricerca globale consente di cercare il contenuto in base al titolo, al nome o alla parola chiave.

Negli argomenti seguenti vengono esaminate tutte le opzioni disponibili per la ricerca e la visualizzazione del contenuto.

## <a name="home-canvas"></a>Area Home
Nell'area Home è possibile visualizzare tutti i contenuti che si è autorizzati a usare. È possibile che inizialmente i contenuti dell'area Home siano limitati (vedere l'immagine precedente), ma il loro numero aumenterà non appena si inizia a usare Power BI con i propri colleghi.

L'area Home viene aggiornata anche con i contenuti consigliati e le risorse per l'apprendimento. 
 
Quando si lavora nel servizio Power BI, si riceveranno dashboard, report e app dai colleghi e quindi la home page finirà per riempirsi. Nel corso del tempo, potrebbe essere simile alla home page seguente.

![Screenshot della schermata iniziale per il servizio Power BI.](media/end-user-home/power-bi-home-older.png)

 
Gli argomenti successivi esaminano più da vicino questa home page, dall'alto verso il basso.

## <a name="most-important-content-at-your-fingertips"></a>Contenuti più importanti a portata di mano

### <a name="favorites-and-frequents"></a>Preferiti e ad accesso frequente
Questa sezione superiore contiene i collegamenti ai contenuti che si visitano più spesso o che sono stati contrassegnati come [in primo piano o preferiti](end-user-favorite.md). Si noti che alcune schede hanno le stelle gialle. Quelle due app e quel dashboard sono stati contrassegnati come preferiti.
 
### <a name="recents-and-my-apps"></a>Recenti e App personali
Nella sezione successiva viene visualizzato il contenuto visitato più di recente. Si noti il timestamp di ogni scheda. La sezione **App personali** elenca le app condivise o [scaricate da AppSource](end-user-apps.md). Le app più recenti sono elencate qui. È possibile selezionare **Visualizza tutto** per visualizzare un elenco di tutte le app condivise con l'utente.

### <a name="workspaces"></a>Aree di lavoro
I *consumer* di Power BI hanno in genere solo un'area di lavoro, ovvero **Area di lavoro personale**. 

### <a name="shared-with-me"></a>Condivisi con l'utente corrente
I colleghi condividono le app, ma possono anche condividere singoli dashboard e report. Nella sezione **Condivisi con l'utente corrente** si possono notare tre dashboard e tre report condivisi dai colleghi.

### <a name="recommended-apps"></a>App consigliate
In base all'attività e alle impostazioni dell'account, Power BI visualizza un set di app consigliate. Selezionando la scheda di un'app, si apre l'app.
 
### <a name="learning-resources"></a>Risorse per l'apprendimento
Nella parte inferiore dell'area Home è presente un set di risorse per l'apprendimento. Le risorse esatte visualizzate dipendono dall'attività e dalle impostazioni e dall'amministratore di Power BI. 
 
## <a name="explore-the-navigation-pane-nav-bar"></a>Esplorare il riquadro di spostamento (barra di spostamento)

![Screenshot della barra di spostamento per il servizio Power BI.](media/end-user-home/power-bi-nav-bar.png)


Usare il riquadro di spostamento (barra di spostamento) a sinistra per individuare e spostarsi tra dashboard, report e app. In alcuni casi, l'uso della barra di spostamento sarà il modo più rapido per ottenere il contenuto.
La barra di spostamento viene visualizzata quando si apre la pagina di destinazione Home e rimane statica mentre si aprono altre aree del servizio Power BI.
  
La barra di spostamento organizza il contenuto in contenitori simili a quelli già visti nell'area Home: Preferiti, Recenti, App e Condivisi con l'utente corrente. Usando i riquadri a comparsa, è possibile visualizzare solo il contenuto più recente in ognuno di questi contenitori oppure è possibile passare agli elenchi di contenuto per visualizzare tutto il contenuto per ogni categoria di contenitore.
 
- Per aprire una di queste sezioni di contenuto e visualizzare un elenco di tutti gli elementi, selezionare l'intestazione.
- Per visualizzare gli elementi più recenti in ogni contenitore, selezionare il riquadro a comparsa ( **>** ).

    ![Video relativo all'uso della barra di spostamento per Recenti](media/end-user-home/power-bi-nav-bar.gif)

 
La barra di spostamento è un altro modo per trovare rapidamente il contenuto desiderato. Il contenuto è organizzato in modo simile all'area Home, ma viene visualizzato in elenchi invece che in schede. 

## <a name="search-all-of-your-content"></a>Cercare tutto il contenuto
In alcuni casi, il modo più rapido per trovare il contenuto è cercarlo. Si supponga, ad esempio, di essersi accorti che un dashboard che non viene usato da un po' non è visualizzato nell'area Home o magari si ricorda che il collega Aaron lo ha condiviso, ma non si ricorda come lo ha chiamato o che tipo di contenuto ha condiviso, indipendentemente dal fatto che fosse un dashboard o un report.
 
È possibile immettere il nome completo o parziale del dashboard e cercarlo. È anche possibile immettere il nome del collega e cercare il contenuto che ha condiviso. L'ambito della ricerca è limitato alle corrispondenze in tutto il contenuto di cui si è proprietari o a cui si ha accesso.

![Screenshot dell'uso del campo di ricerca per Recenti](media/end-user-home/power-bi-search.png)

## <a name="next-steps"></a>Passaggi successivi
Panoramica dei [concetti di base di Power BI](end-user-basic-concepts.md)
