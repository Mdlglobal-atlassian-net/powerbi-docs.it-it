---
title: Tipi di licenze per gli utenti finali di Power BI
description: Informazioni sui diversi tipi di licenze e su come determinare quale licenza si sta usando.
author: mihart
ms.reviewer: ''
ms.custom: ''
ms.service: powerbi
ms.subservice: powerbi-consumer
ms.topic: how-to
ms.date: 02/18/2020
ms.author: mihart
LocalizationGroup: consumers
ms.openlocfilehash: abb6450c1c731df562c747e6b352b914879a43b3
ms.sourcegitcommit: f9909731ff5b6b69cdc58e9abf2025b7dee0e536
ms.translationtype: HT
ms.contentlocale: it-IT
ms.lasthandoff: 02/20/2020
ms.locfileid: "77497656"
---
# <a name="types-of-power-bi-licenses"></a>Tipi di licenze di Power BI
In qualità di *utente finale*, è possibile usare il servizio Power BI per esplorare i report e i dashboard e prendere così decisioni consapevoli a livello aziendale. Se si usa Power BI da un po' di tempo o si è parlato con colleghi *progettisti*, si è probabilmente riscontrato che alcune funzionalità sono attive solo se si ha un determinato tipo di licenza. 

Questo articolo illustra le differenze tra i tipi di licenze: gratuita, Pro, gratuita con capacità Premium e Pro con capacità Premium. Si apprenderà inoltre in che modo determinare quale licenza si sta usando.  

Si inizieranno a esaminare le due categorie di licenze, ovvero per utente e per organizzazione. 

## <a name="user-licenses"></a>Licenze per utente
Il primo tipo è la licenza per **utente**. Ogni utente di Power BI dispone di una licenza gratuita o di una licenza Pro. Alcune funzionalità sono limitate agli utenti con licenza Pro.  

- Una licenza di Power BI Pro consente a un utente di collaborare con altri utenti Pro creando e condividendo contenuto. Solo gli utenti con licenza Pro possono pubblicare report, sottoscrivere dashboard e report e collaborare con i colleghi nelle aree di lavoro. Le licenze Pro vengono in genere usate da *progettisti* di report, sviluppatori, analisti e amministratori.


- Una licenza di Power BI gratuita, anche se potente, è destinata agli utenti che iniziano a usare Power BI o che creano contenuto per scopo individuale. Una licenza per utente gratuita è la soluzione ideale per chi usa gli esempi Microsoft per apprendere Power BI. Gli utenti con licenze gratuite non possono visualizzare contenuto condiviso da altri utenti o condividere il proprio contenuto con altri utenti di Power BI.  

Finora tutto chiaro?  OK. A questo punto si può introdurre un ulteriore livello, la **capacità Premium**.

## <a name="what-does-power-bi-premium-do-how-does-it-work"></a>Che cosa fa Power BI Premium? Come funziona?
La licenza con capacità Premium è destinata alle **organizzazioni**. È possibile considerarla come un livello di caratteristiche e funzionalità in più rispetto a tutte le licenze per **utente** di Power BI in un'organizzazione. Uno dei numerosi vantaggi per gli *utenti finali* è dato dal fatto che l'esperienza per i membri dell'organizzazione con licenza per utente *gratuita* diventa più ricca di funzionalità. Se una società ha una licenza con capacità Premium, gli utenti Pro possono condividere contenuto con tutti i membri dell'organizzazione, senza che gli utenti debbano avere licenze di Power BI Pro per visualizzare il contenuto.   

Quando un'organizzazione acquista una licenza con capacità Premium, l'amministratore assegna in genere licenze Pro ai dipendenti che dovranno creare e condividere contenuto e licenze gratuite a tutti gli utenti che utilizzeranno tale contenuto.  

Per altri dettagli su Premium, continuare a leggere. In alternativa, passare a [Individuare la licenza in uso](#find-out-which-license-you-have), più avanti in questo articolo.

Quando un'organizzazione acquista una licenza con capacità Premium, la capacità che riceve per il servizio Power BI è allocata in modo esclusivo. Non è condivisa. La capacità è supportata da hardware dedicato completamente gestito da Microsoft. Le organizzazioni possono scegliere di applicare la propria capacità dedicata su vasta scala oppure di allocarla ad aree di lavoro assegnate in base al numero di utenti, alle esigenze del carico di lavoro o ad altri fattori e quindi aumentarla o ridurla quando cambiano i requisiti.

Power BI Premium offre capacità dedicate per offrire prestazioni più coerenti e supportare volumi di dati più grandi in Power BI. 


## <a name="find-out-which-license-you-have"></a>Individuare la licenza in uso
Esistono diversi modi per cercare le informazioni sulla licenza di Power BI in uso. 

Prima di tutto, determinare la licenza per **utente** a propria disposizione.

- Alcune versioni di Microsoft Office includono una licenza di Power BI Pro.  Per verificare se la versione di Office include Power BI, visitare il [portale di Office](https://portal.office.com/account) e selezionare **Sottoscrizioni**.

    Il primo utente (Pradtanna) dispone di Office 365 E5, che include una licenza di Power BI Pro.

    ![Scheda Sottoscrizioni del portale di Office](media/end-user-license/power-bi-license-office.png)

    Il secondo utente (Zalan) dispone di una licenza di Power BI gratuita. 

    ![Scheda Sottoscrizioni del portale di Office](media/end-user-license/power-bi-license-free.png)

Controllare quindi se l'account dispone anche di una licenza con capacità Premium. Uno dei due utenti precedenti, con licenza Pro o gratuita, potrebbe appartenere a un'organizzazione che dispone di una licenza con capacità Premium.  Si prenda in considerazione il secondo utente.  

- Nel servizio Power BI selezionare **Area di lavoro personale** e quindi selezionare l'icona dell'ingranaggio nell'angolo superiore destro. Scegliere **Gestisci archivio personale**.

    ![Menu Impostazioni con ingranaggio](media/end-user-license/power-bi-license-personal.png)

    Le licenze per **utente**, Pro o gratuita, offrono 10 GB di spazio di archiviazione nel cloud che possono essere usati per ospitare report di Power BI o cartelle di lavoro di Excel. Se vengono visualizzati più di 10 GB, significa che l'utente è membro di un account aziendale che dispone di una licenza con capacità Premium.

    Tenere presente che nella pagina del portale di Office, l'utente Zalan disponeva di una sottoscrizione per Power BI (gratuito). Tuttavia, poiché l'organizzazione ha acquistato una licenza con capacità Premium, nel servizio Power BI Zalan è un **utente Pro**. Come *utente finale* in un'organizzazione che dispone di una licenza con capacità Premium può visualizzare il contenuto condiviso, collaborare con i colleghi, lavorare con le app e altro ancora. L'estensione delle autorizzazioni disponibili viene impostata dall'amministratore di Power BI. Alla maggior parte degli *utenti finali* vengono concesse le autorizzazioni per eseguire operazioni quali usare Domande e risposte, esportare contenuto, condividere di nuovo le app e creare sottoscrizioni.  La possibilità di creare e pubblicare nuovo contenuto è invece limitata ai colleghi che svolgono attività come *progettisti*, analisti, sviluppatori e amministratori.   <!-- how can he be Pro if I assigned him a Free account in the O365 portal?  Is he a Pro user with consumer permissions? -->

    ![Gestisci archiviazione con una capacità di 100 GB](media/end-user-license/power-bi-license-100gb.png)
