---
title: Integrazione dell'App Power BI per dispositivi mobili con tasti di scelta rapida Siri
description: Come usare i comandi rapidi di Siri per accedere direttamente al contenuto di Power BI necessario.
author: KesemSharabi
manager: mshenhav
ms.reviewer: ''
ms.service: powerbi
ms.subservice: powerbi-mobile
ms.topic: conceptual
ms.date: 06/03/2019
ms.author: michalfo
ms.openlocfilehash: befe57bd0c3441a44f4db745e3af73bd9afed933
ms.sourcegitcommit: a5853ef44ed52e80eabee3757bb6887fa400b75b
ms.translationtype: HT
ms.contentlocale: it-IT
ms.lasthandoff: 11/07/2019
ms.locfileid: "73783558"
---
# <a name="using-siri-shortcuts-in-power-bi-mobile-ios-app-preview"></a>Uso dei comandi rapidi di Siri nell'app Power BI per dispositivi mobili iOS (anteprima)

Usare i comandi rapidi di Siri per accedere direttamente al contenuto di Power BI necessario.

Per visualizzare facilmente e accedere rapidamente ai report o dashboard usati di frequente, usare l'integrazione dei comandi rapidi di Siri. Dopo aver creato un collegamento all'elemento è possibile chiedere a Siri di avviarlo ogni volta che occorre esaminarne i dati.

## <a name="create-siri-shortcut-for-a-report-or-dashboard"></a>Creare un comando rapido di Siri per un report o dashboard

Esistono tre modi per creare comandi rapidi di Siri per i report e dashboard:

- Ai report e dashboard usati di frequente verrà aggiunta un'intestazione con un'opzione **Add to Siri** (Aggiungi a Siri). Toccare l'azione per aprire la pagina **Add to Siri** (Aggiungi a Siri).
    
- Usare l'azione **Siri shortcut** (Comando rapido di Siri) nel menu delle azioni (...) **Report** o **Dashboard**.
    
- Usare l'opzione **Suggested shortcuts** (Comandi rapidi suggeriti) nelle impostazioni del dispositivo (**Impostazioni del dispositivo** > **Siri e ricerca**). È possibile aggiungere un collegamento all'elemento nel suggerimento usando il pulsante con il segno più (+).
     
     ![Creare un comando rapido](./media/mobile-apps-ios-siri-search/power-bi-siri-create-shortcut.png)

Per un report di Power BI, il comando rapido acquisirà la pagina visualizzata mentre si sta creando il comando rapido. 

Tutte le opzioni apriranno la pagina **Add to Siri** (Aggiungi a Siri). In questa pagina si dovrà registrare una frase che verrà usata in seguito con Siri per aprire il report o dashboard. 
   
![Pagina Add to Siri (Aggiungi a Siri)](./media/mobile-apps-ios-siri-search/power-bi-siri-add-page.png)
    

## <a name="use-siri-shortcuts-to-view-report-or-dashboard"></a>Usare i comandi rapidi di Siri per visualizzare i report o dashboard

Dopo aver creato un comando rapido, ogni volta che si vuole accedere al dashboard o report per cui è stato creato è sufficiente chiedere a Siri.
Attivare Siri e specificare la frase che è stata registrata per il comando rapido. Siri avvierà Power BI e aprirà il report o dashboard richiesto. 

Per un report di Power BI, viene visualizzata la pagina acquisita al momento della creazione del comando rapido.


  ![Siri avvia Power BI per aprire il comando rapido](./media/mobile-apps-ios-siri-search/power-bi-siri-open.png)
  

## <a name="edit-siri-shortcut-phrase"></a>Modifica della frase del comando rapido di Siri 
È possibile modificare la frase del comando rapido usando il pulsante **Siri shortcut** (Comando rapido di Siri) nel menu delle azioni (...) **Report** o **Dashboard**. Si aprirà la pagina del comando rapido di Siri con la possibilità di **registrare di nuovo la frase**. 

## <a name="delete-siri-shortcut"></a>Eliminare il comando rapido di Siri 
Per eliminare un comando rapido, andare all'elemento e dal menu delle azioni (...) toccare l'azione **Siri shortcut** (Comando rapido di Siri). Si aprirà la pagina **Siri shortcut** (Comando rapido di Siri). Scegliere **Delete Shortcut** (Elimina comando rapido di Siri).


> [!NOTE]
> L'integrazione dei comandi rapidi di Siri con l'app Power BI è disponibile per i dispositivi iPhone e iPad eseguiti in iOS12 e versioni successive.
> 

## <a name="next-steps"></a>Passaggi successivi
Per altre informazioni sull'app per dispositivi mobili Power BI, eseguire le operazioni seguenti: 

* Scaricare l'[app Power BI per dispositivi mobili iPhone](https://go.microsoft.com/fwlink/?LinkId=522062)
* Seguire [@MSPowerBI su Twitter](https://twitter.com/MSPowerBI)
* Partecipare alla conversazione nella [Community di Power BI](https://community.powerbi.com/)

