---
title: Usare la barra multifunzione aggiornata in Power BI Desktop (anteprima)
description: Esplorare facilmente menu e comandi con la nuova barra multifunzione in Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 11/11/2019
ms.author: davidi
LocalizationGroup: Connect to data
ms.openlocfilehash: 0f7debd49541679b2ec5d41eaa2307c50bf170ce
ms.sourcegitcommit: 0d7ad791a2d2bef45d5d60e38e0af4c9fc22187b
ms.translationtype: HT
ms.contentlocale: it-IT
ms.lasthandoff: 11/13/2019
ms.locfileid: "74016136"
---
# <a name="use-the-updated-ribbon-in-power-bi-desktop-preview"></a>Usare la barra multifunzione aggiornata in Power BI Desktop (anteprima)

A partire dall'aggiornamento di novembre 2019, Power BI Desktop sta rivedendo la barra multifunzione per allinearne meglio l'aspetto e l'esperienza con altri prodotti Microsoft, ad esempio Microsoft Office.

![Nuova barra multifunzione in Power BI Desktop](media/desktop-ribbon/desktop-ribbon-02.png)

La barra multifunzione aggiornata è in anteprima. Ciò consente la raccolta di feedback proveniente da utenti e clienti per poter offrire un'esperienza eccellente. Prima che la barra multifunzione aggiornata di Power BI Desktop sia resa disponibile a livello generale sono previsti alcuni mesi dedicati all'anteprima, al feedback e ai miglioramenti. 

## <a name="how-to-enable-the-updated-ribbon"></a>Come abilitare la barra multifunzione aggiornata

La barra multifunzione aggiornata in Power BI è una funzionalità di anteprima e deve essere abilitata. Per abilitarla, selezionare **File > Opzioni e impostazioni > Opzioni** e selezionare **Funzionalità di anteprima** dalla colonna a sinistra. Nel riquadro a destra è disponibile la selezione **Barra multifunzione aggiornata**. Selezionare la casella accanto a **Barra multifunzione aggiornata** per abilitare la funzionalità di anteprima. Per rendere effettiva la modifica relativa alla funzionalità di anteprima è necessario riavviare Power BI Desktop.

![Opzione della barra multifunzione aggiornata per Power BI Desktop](media/desktop-ribbon/desktop-ribbon-01.png)


## <a name="features-of-the-new-ribbon"></a>Funzionalità della nuova barra multifunzione

Con l'aggiornamento della barra multifunzione si intende offrire i vantaggi di un'esperienza facile e familiare in Power BI Desktop, così come in altri prodotti Microsoft. 

![Nuova barra multifunzione in Power BI Desktop](media/desktop-ribbon/desktop-ribbon-03.png)

È possibile raggruppare questi vantaggi nelle categorie seguenti:

* **Aspetto e organizzazione migliorati**: icone e funzionalità nella barra multifunzione aggiornata di Power BI Desktop sono allineate all'aspetto e all'organizzazione degli elementi della barra multifunzione disponibili nelle applicazioni di Office.

    ![Aspetto migliorato](media/desktop-ribbon/desktop-ribbon-04.png)

* **Raccolta temi intuitiva**: la raccolta temi, disponibile nella barra multifunzione **Visualizza**, ha l'aspetto familiare della raccolta temi di PowerPoint. Le immagini nella barra multifunzione visualizzano infatti l'aspetto delle modifiche al tema se applicate al report, ad esempio le combinazioni di colori e i tipi di carattere. 

    ![Temi migliori](media/desktop-ribbon/desktop-ribbon-05.png)

* **Contenuto della barra multifunzione dinamico in base alla visualizzazione**: nella barra multifunzione esistente per Power BI Desktop le icone o i comandi non disponibili sono semplicemente disattivati, creando un'esperienza tutt'altro che ottimale. Con la barra multifunzione aggiornata, le icone vengono visualizzate e disposte in modo dinamico rendendo immediatamente visibili le opzioni disponibili nel contesto.

* **Barra multifunzione su una riga che, se compressa, consente di risparmiare spazio**: un altro vantaggio della barra multifunzione aggiornata è la possibilità di comprimerla su una riga, visualizzando dinamicamente gli elementi della barra multifunzione in base al contesto. 

    ![Temi migliori](media/desktop-ribbon/desktop-ribbon-06.png)

Oltre a queste modifiche visibili, una barra multifunzione aggiornata consente anche di apportare aggiornamenti futuri a Power BI Desktop e alla relativa barra multifunzione, quali ad esempio:

* Creazione di controlli più flessibili e intuitivi nella barra multifunzione, ad esempio la raccolta di oggetti visivi
* Aggiunta dei temi di Office *nero* e *grigio scuro* a Power BI Desktop
* Miglioramento dell'accessibilità


## <a name="next-steps"></a>Passaggi successivi
È possibile connettersi a molti tipi di dati usando Power BI Desktop. Per altre informazioni sulle origini dati, vedere le risorse seguenti:

* [Che cos'è Power BI Desktop?](desktop-what-is-desktop.md)
* [Origini dati in Power BI Desktop](desktop-data-sources.md)
* [Effettuare il data shaping e combinare i dati con Power BI Desktop](desktop-shape-and-combine-data.md)
* [Connettersi a cartelle di lavoro di Excel in Power BI Desktop](desktop-connect-excel.md)   
* [Immettere dati direttamente in Power BI Desktop](desktop-enter-data-directly-into-desktop.md)   

