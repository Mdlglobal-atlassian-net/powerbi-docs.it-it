---
title: Domande frequenti su Power BI Premium
description: Sfogliare un elenco di domande e risposte frequenti relative all'offerta Power BI Premium.
author: davidiseminger
ms.author: davidi
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 09/16/2019
LocalizationGroup: Premium
ms.openlocfilehash: 6b2876ca78e07cf7c3c2b778ef9c571745baa1e5
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: it-IT
ms.lasthandoff: 05/05/2020
ms.locfileid: "79488661"
---
# <a name="power-bi-premium-faq"></a>Domande frequenti su Power BI Premium

Questo articolo contiene le risposte alle domande frequenti su Power BI Premium. Per una panoramica, vedere [Che cos'è Power BI Premium?](service-premium-what-is.md).

* Per altre domande, [provare a rivolgersi alla community di Power BI](https://community.powerbi.com/).
* Ci sono ancora problemi? Visitare la [pagina del supporto tecnico di Power BI](https://powerbi.microsoft.com/support/).

**Che cos'è Power BI Premium?**  
Power BI Premium è un'offerta basata sulla capacità che include:

* La flessibilità di pubblicare i report su vasta scala nell'organizzazione, senza richiedere ai destinatari di avere una licenza per ogni utente.
* Scalabilità e prestazioni superiori rispetto alla capacità condivisa nel servizio Power BI.
* La possibilità di gestire asset BI in locale con il server di report di Power BI.
* Una sola superficie API, un set coerente di funzionalità e l'accesso alle funzionalità più recenti per l'analisi incorporata.

**Che cosa fa Power BI Premium? Come funziona?**  
Power BI Premium rappresenta la capacità nel servizio Power BI allocata esclusivamente a ogni organizzazione. La capacità è supportata da hardware dedicato completamente gestito da Microsoft. Le organizzazioni possono scegliere di applicare la propria capacità dedicata su vasta scala oppure di allocarla ad aree di lavoro assegnate in base al numero di utenti, alle esigenze del carico di lavoro o ad altri fattori e quindi aumentarla o ridurla quando cambiano i requisiti.

**Quali sono le differenze tra Power BI Pro e Power BI Premium?**  
Power BI Premium è una licenza basata sulla capacità, mentre Power BI Pro è una licenza basata sull'utente. Power BI Pro è destinato agli utenti che pubblicano report, condividono dashboard, collaborano con i colleghi nelle aree di lavoro e partecipano ad altre attività correlate, quali:

* Modificare e salvare visualizzazioni personalizzate
* Creare dashboard personali (aggiungere a nuovo dashboard)
* Analizzare dati in Excel o Power BI Desktop
* Condividere con il supporto dell'applicazione Excel Web
* Condividere dashboard e collaborare con i gruppi di Office 365
* Integrare contenuti con Microsoft Teams

**È necessario Power BI Pro per usare Power BI Premium?**  
Sì. Power BI Pro è obbligatorio per pubblicare report, condividere dashboard, collaborare con i colleghi nelle aree di lavoro e partecipare ad altre attività correlate. Non è necessario avere Power BI Pro per consumare contenuti nella capacità Premium.

**È possibile descrivere uno scenario del funzionamento di Power BI Pro e Power BI Premium per coprire un'organizzazione per la BI moderna?**  
Gli esempi seguenti descrivono come i clienti possono soddisfare le proprie esigenze di business intelligence usando una combinazione di Power BI Pro e Power BI Premium.

| Scenario 1 | Scenario 2 | Scenario 3 | Scenario 4 |
| --- | --- | --- | --- |
| Un'organizzazione o un reparto vuole che tutti i dipendenti abbiano a disposizione funzionalità di business intelligence in modalità self-service e collaborino tra loro, condividendo dashboard, eseguendo analisi ad hoc e pubblicando report. | Un'organizzazione o un reparto ha una combinazione di utenti che necessitano di funzionalità di business intelligence in modalità self-service e collaborazione e utenti che devono solo consumare contenuti di business intelligence. | Un'organizzazione o un reparto ha utenti che necessitano di funzionalità di business intelligence in modalità self-service e collaborazione, oltre all'esigenza di conservare i report in locale. | Un reparto finanziario è attivamente impegnato ad analizzare diversi set di dati di grandi dimensioni prima di un annuncio relativo agli utili e necessita di capacità isolata e senza limitazioni per gestire i carichi di lavoro. |
| **Soluzione:**<br/><br/>1. Power BI Pro per ogni utente<br/><br/>2. È possibile espandere l'opportunità aggiungendo Power BI Premium (vedere gli scenari aggiuntivi) |**Soluzione:**<br/><br/>1. Power BI Pro per gli utenti che necessitano di funzionalità di business intelligence in modalità self-service e collaborazione<br/><br/>2. Aggiungere Power BI Premium per poter distribuire il contenuto BI agli utenti che hanno solo bisogno di utilizzarlo |**Soluzione:**<br/><br/>1. Power BI Pro per gli utenti che necessitano di funzionalità di business intelligence in modalità self-service e collaborazione<br/><br/>2. Aggiungere Power BI Premium per poter pubblicare report in locale e passare al cloud a seconda delle esigenze |**Soluzione:**<br/><br/>1. Power BI Pro per ogni utente nel reparto finanziario<br/><br/>2. Aggiungere Power BI Premium per le risorse dedicate, nel cloud, a uso esclusivo del reparto finanziario, per ottenere scalabilità e prestazioni superiori |

**Quanto costa Power BI Premium? Quante SKU saranno rese disponibili?**  
Power BI Premium viene acquistato in base al numero di memorie centrali virtuali. I prezzi sono disponibili nella [pagina Prezzi di Power BI](https://powerbi.microsoft.com/pricing/). Per altre informazioni su nodi e v-core, vedere il [white paper di Microsoft Power BI Premium](https://aka.ms/pbipremiumwhitepaper). Usare anche questa [calcolatrice](https://powerbi.microsoft.com/calculator/) per ottenere una stima della capacità di Premium che potrebbe essere necessaria.

**Cosa si intende per "capacità"?**  
Una capacità è un raggruppamento di uno o più nodi di cui un amministratore esegue il provisioning tramite il portale di amministrazione della capacità Power BI Premium. Per altre informazioni, vedere il [white paper di Microsoft Power BI Premium](https://aka.ms/pbipremiumwhitepaper).

**Come viene fatturato Power BI Premium?**  
Power BI Premium viene fatturato mensilmente con un impegno annuo.

**Come si acquista Power BI Premium?**  
Power BI Premium è disponibile nell'interfaccia di amministrazione di Microsoft 365. Per altre informazioni, vedere [How to purchase Power BI Premium](service-admin-premium-purchase.md) (Come acquistare Power BI Premium). È anche possibile contattare il rappresentante di vendita Microsoft per altre informazioni.

**Come sapere quanta capacità di Power BI Premium è necessario acquistare?**  
Usare il [calcolatore dei costi](https://powerbi.microsoft.com/calculator/) per ottenere una stima della quantità di capacità Power BI Premium che potrebbe essere necessaria.

**Power BI Premium è disponibile con Office 365 E5?**  
Power BI Premium è disponibile come componente aggiuntivo di Power BI Pro. Office 365 E5 include Power BI Pro. I clienti di E5 possono acquistare Premium come componente aggiuntivo alle licenze Pro esistenti.

**Che cos'è il server di report di Power BI? Ciò significa che Power BI sarà disponibile in locale?**

Il server di report di Power BI è un server locale che consente la distribuzione dei report interattivi di Power BI, nonché dei report impaginati, completamente all'interno del firewall dell'organizzazione. Il server di report di Power BI è disponibile tramite Power BI Premium o come vantaggio per i clienti con SQL Server Enterprise Edition con Software Assurance. Per informazioni sulle licenze, vedere [Licenze di Server di report di Power BI](report-server/get-started.md#licensing-power-bi-report-server). Contattare il rappresentante di vendita Microsoft per altri dettagli.

Con Power BI Premium lo stesso numero di vCore di cui un'organizzazione esegue il provisioning nel cloud può anche essere distribuito in locale tramite Server di report di Power BI. Non è necessario dividere la capacità. Le organizzazioni possono scegliere Power BI nel cloud oppure decidere di mantenere i report in locale con il server di report Power BI, spostandoli nel cloud secondo i propri ritmi.

Per altre informazioni vedere [Introduzione al server di report di Power BI](report-server/get-started.md).

**Passaggi successivi**

[Che cos'è Power BI Premium?](service-premium-what-is.md)
[Note sulla versione di Power BI Premium](service-premium-release-notes.md)
[White paper di Microsoft Power BI Premium](https://aka.ms/pbipremiumwhitepaper)
[White paper sulla pianificazione della distribuzione aziendale di Power BI](https://aka.ms/pbienterprisedeploy)
[Attivazione versione di valutazione Pro estesa](service-extended-pro-trial.md)
[Domande frequenti su Power BI Embedded](developer/embedded/embedded-faq.md)

Altre domande? [Provare a rivolgersi alla community di Power BI](https://community.powerbi.com/)