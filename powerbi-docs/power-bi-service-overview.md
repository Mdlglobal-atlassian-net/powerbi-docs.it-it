---
title: Che cos'è il servizio Power BI?
description: Panoramica del servizio Power BI e del modo in cui si integra con le altre parti di Power BI.
author: maggiesMSFT
ms.service: powerbi
ms.subservice: powerbi-service
featuredvideoid: B2vd4MQrz4M
ms.topic: overview
ms.date: 09/05/2019
ms.author: maggies
LocalizationGroup: Get started
ms.openlocfilehash: 22446936f36074379242bd54af15c9bb2864e4a8
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: it-IT
ms.lasthandoff: 11/09/2019
ms.locfileid: "73874999"
---
# <a name="what-is-the-power-bi-service"></a>Che cos'è il servizio Power BI?
**Power BI** è una raccolta di servizi software, app e connettori che interagiscono per semplificare la creazione, la condivisione e l'utilizzo di informazioni dettagliate aziendali nel modo più efficace per l'utente e l'azienda. Il *servizio* Microsoft Power BI (app.powerbi.com), noto anche come Power BI Online, è la parte SaaS (*Software as a Service*) di Power BI. Nel servizio Power BI i *dashboard* aiutano a tenere sotto controllo l'andamento dell'attività. I dashboard mostrano *riquadri* che è possibile selezionare per aprire i *report* e ottenere informazioni ancora più dettagliate. I dashboard e i report si connettono ai *set di dati* che riuniscono tutti i dati rilevanti insieme in un'unica posizione. 

Per saperne di più sui componenti essenziali di Power BI, Vedere [Concetti di base sulle finestre di progettazione del servizio Power BI](service-basic-concepts.md). Visitare la [playlist su YouTube](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP). Un buon video da cui iniziare è *Introduzione al servizio Power BI*:

> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

Gli altri componenti principali di Power BI sono l'applicazione desktop Windows **Power BI Desktop** e le **app per dispositivi mobili** Power BI per Windows, iOS e Android. È possibile usare insieme questi tre elementi, ovvero Power BI Desktop, il servizio e le app per dispositivi mobili, per creare, condividere e utilizzare informazioni dettagliate aziendali insieme ai colleghi. Per una panoramica, vedere [Che cos'è Power BI](fundamentals/power-bi-overview.md).

## <a name="creating-reports-in-the-service"></a>Creazione di report nel servizio
In un flusso di lavoro tipico di Power BI si inizia creando un report in Power BI Desktop per poi pubblicarlo nel servizio Power BI.  

Questo è il flusso di lavoro comune, ma è anche possibile creare report di Power BI direttamente nel servizio Power BI. Coloro che hanno una sottoscrizione a un'applicazione SaaS (Software as a Service) come Salesforce possono usare app di Power BI che consentono di creare automaticamente dashboard e report dai dati online. Per iniziare, connettersi a Salesforce o [vedere le altre app SaaS](service-get-data.md) a cui è possibile connettersi. Se si fa parte di un'organizzazione, un utente dell'organizzazione potrebbe avere pubblicato e distribuito altre [app](service-create-distribute-apps.md).

## <a name="sharing-your-findings"></a>Condivisione dei risultati 

Dopo aver creato report e dashboard, è possibile condividerli in modo che gli utenti finali nel servizio Power BI e nei dispositivi mobili possano visualizzarli e interagire con essi. La possibilità di controllare la modalità di condivisione del lavoro è una delle funzionalità più importanti del servizio Power BI. È possibile creare aree di lavoro per collaborare con i colleghi su report e dashboard. È quindi possibile aggregarli e distribuirli come app. Si possono anche condividere i set di dati, in modo che possano essere usati da altri come base per i propri report. Vedere altre informazioni sulle [modalità per la condivisione del lavoro in Power BI](service-how-to-collaborate-distribute-dashboards-reports.md).

## <a name="next-steps"></a>Passaggi successivi
- Avvio rapido per gli utenti: [Orientarsi nel servizio Power BI](consumer/end-user-experience.md)   
- [Esercitazione: Introduzione al servizio Power BI](service-get-started.md)
- [Avvio rapido: Connettersi ai dati in Power BI Desktop](desktop-quickstart-connect-to-data.md)
