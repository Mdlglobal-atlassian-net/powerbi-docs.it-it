---
title: Collaborare nell'area di lavoro per le app di Power BI
description: Informazioni su come collaborare ai file di Power BI Desktop nell'area di lavoro per le app e con i servizi di Office 365, ad esempio la condivisione di file in OneDrive for Business, le conversazioni in Exchange, il calendario e le attività.
author: maggiesMSFT
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 08/02/2018
ms.author: maggies
LocalizationGroup: Share your work
ms.openlocfilehash: d059e8bb476f9862c372d9565581d58b336e81db
ms.sourcegitcommit: 2356dc8e5488438a43ba7f0ba9a55a2372669b47
ms.translationtype: HT
ms.contentlocale: it-IT
ms.lasthandoff: 08/08/2018
ms.locfileid: "39623931"
---
# <a name="collaborate-in-your-power-bi-app-workspace"></a>Collaborare nell'area di lavoro per le app di Power BI
Le aree di lavoro per le app di Power BI sono la soluzione ideale per collaborare con i colleghi all'elaborazione di dashboard, report e set di dati per la creazione di *app*. La collaborazione non è limitata alle aree di lavoro in Power BI. Office 365 offre altri servizi di gruppo, come la condivisione di file in OneDrive for Business, le conversazioni in Exchange, i calendari e le attività condivisi e così via. Altre informazioni sui [gruppi in Office 365](https://support.office.com/article/Create-a-group-in-Office-365-7124dc4c-1de9-40d4-b096-e8add19209e9).

> [!NOTE]
> L'anteprima della nuova esperienza dell'area di lavoro modificherà la relazione tra le aree di lavoro di Power BI e i gruppi di Office 365. Non verrà creato automaticamente un gruppo di Office 365 ogni volta che si crea una delle nuove aree di lavoro. Informazioni sulla [creazione di nuove aree di lavoro (anteprima)](service-create-the-new-workspaces.md)

Le aree di lavoro per le app sono disponibili solo con [Power BI Pro](service-free-vs-pro.md).

## <a name="collaborate-on-power-bi-desktop-files-in-your-app-workspace"></a>Collaborare ai file di Power BI Desktop nell'area di lavoro per le app
Dopo aver creato un file di Power BI Desktop, ogni membro dell'area di lavoro può collaborare alla sua elaborazione se questo viene pubblicato nell'area di lavoro per le app di Power BI.

1. In Power BI Desktop selezionare **Pubblica** nella barra multifunzione **Home** e quindi nella casella **Selezionare una destinazione** selezionare l'area di lavoro per le app.
   
    ![Icona Pubblica](media/service-collaborate-power-bi-workspace/power-bi-group-publish-pbix.png)
2. Nel servizio Power BI fare clic sulla freccia accanto ad Aree di lavoro > selezionare l'area di lavoro per le app.
   
    ![Aree di lavoro per le app](media/service-collaborate-power-bi-workspace/power-bi-workspace-nav-arrow.png)
3. Selezionare la scheda Report, quindi selezionare il report.
   
    ![Scheda Report](media/service-collaborate-power-bi-workspace/power-bi-workspace-report.png)
   
    Da questo punto, è come qualsiasi altro report in Power BI. Tutti i membri dell'area di lavoro per le app possono [modificare il report](service-reports.md) e salvare i riquadri in un dashboard a propria scelta.

## <a name="collaborate-in-office-365"></a>Collaborare in Office 365
La collaborazione in Office 365 inizia nell'area di lavoro per le app in Power BI.

1. Nel servizio Power BI fare clic sulla freccia accanto ad Aree di lavoro > selezionare i puntini di sospensione (**…**) accanto al nome dell'area di lavoro per le app. 
   
   ![Menu Aree di lavoro](media/service-collaborate-power-bi-workspace/power-bi-app-ellipsis.png)
2. Da questo menu, è possibile collaborare con il gruppo in vari modi: 
   
   * Avviare una [conversazione di gruppo in Office 365](service-collaborate-power-bi-workspace.md#have-a-group-conversation-in-office-365).
   * [Pianificare un evento](service-collaborate-power-bi-workspace.md#schedule-an-event-on-the-group-workspace-calendar) nel calendario dell'area di lavoro del gruppo dell'app.
   
   Il primo accesso all'area di lavoro del gruppo dell'app in Office 365 potrebbe richiedere alcuni minuti. Attendere 15-30 minuti, quindi aggiornare il browser.

## <a name="have-a-group-conversation-in-office-365"></a>Avviare una conversazione di gruppo in Office 365
1. Selezionare i puntini di sospensione (…) accanto al nome dell'area di lavoro per le app \> **Conversazioni**. 
   
    ![Scheda Conversazioni](media/service-collaborate-power-bi-workspace/power-bi-app-ellipsis.png)
   
   Verrà aperto il sito per la posta elettronica e le conversazioni dell'area di lavoro del gruppo dell'app in Outlook per Office 365.
   
   ![Voce di menu del calendario](media/service-collaborate-power-bi-workspace/pbi_grps_o365convo.png)
2. Altre informazioni sulle [conversazioni di gruppo in Outlook per Office 365](https://support.office.com/Article/Have-a-group-conversation-a0482e24-a769-4e39-a5ba-a7c56e828b22).

## <a name="schedule-an-event-on-the-apps-group-workspace-calendar"></a>Pianificare un evento nel calendario dell'area di lavoro del gruppo dell'app
1. Selezionare i puntini di sospensione (**…**) accanto al nome dell'area di lavoro per le app \> **Calendario**. 
   
   ![Scheda Calendario](media/service-collaborate-power-bi-workspace/power-bi-app-ellipsis.png)
   
   Verrà aperto il calendario dell'area di lavoro del gruppo dell'app in Outlook per Office 365.
   
   ![Outlook per Office 365](media/service-collaborate-power-bi-workspace/pbi_grps_o365_calendar.png)
2. Altre informazioni sui [calendari di gruppo in Outlook per Office 365](https://support.office.com/Article/Add-edit-and-subscribe-to-group-events-0cf1ad68-1034-4306-b367-d75e9818376a).

## <a name="manage-an-app-workspace"></a>Gestire un'area di lavoro per le app
Se si è proprietari o amministratori di un'area di lavoro per le app, è possibile aggiungere o rimuovere i membri dell'area di lavoro. Altre informazioni sulla [gestione dell'area di lavoro per le app di Power BI](service-manage-app-workspace-in-power-bi-and-office-365.md).

## <a name="next-steps"></a>Passaggi successivi
* [Creare app e aree di lavoro per le app in Power BI](service-create-distribute-apps.md)
* Altre domande? [Provare la community di Power BI](http://community.powerbi.com/)
* Per inviare commenti e suggerimenti, visitare il forum [Power BI Ideas](https://ideas.powerbi.com/forums/265200-power-bi)

