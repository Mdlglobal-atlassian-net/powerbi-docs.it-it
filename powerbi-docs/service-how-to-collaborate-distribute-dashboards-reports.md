---
title: Come funziona la collaborazione e la condivisione in Power BI?
description: In Power BI si possono condividere ed elaborare in collaborazione dashboard, report, riquadri e app in diversi modi, ognuno dei quali presenta vantaggi specifici.
author: maggiesMSFT
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 08/02/2018
ms.author: maggies
LocalizationGroup: Share your work
ms.openlocfilehash: 7b1b55475e2ad19c869ba92cdb9621caa0fc3538
ms.sourcegitcommit: 67336b077668ab332e04fa670b0e9afd0a0c6489
ms.translationtype: HT
ms.contentlocale: it-IT
ms.lasthandoff: 09/12/2018
ms.locfileid: "44726663"
---
# <a name="how-should-i-collaborate-and-share-in-power-bi"></a>Come funziona la collaborazione e la condivisione in Power BI?

Vengono creati dashboard e report. È possibile collaborare su di essi con i colleghi. È anche possibile consentire ad altri utenti di accedervi. Ma qual è il modo migliore di distribuire report e dashboard?

In questo articolo verranno confrontate le opzioni disponibili per la collaborazione e la condivisione in Power BI: 

* Collaborazione con i colleghi allo scopo di creare report e dashboard significativi nelle *aree di lavoro per le app*.
* Creazione di *app* contenenti i dashboard e i report completati e pubblicazione delle app in un gruppo più ampio o nell'intera organizzazione.
* Condivisione di dashboard o report con alcune persone dal servizio o dalle app Power BI per dispositivi mobili.
- Stampa di report.
* Pubblicazione sul Web per siti Web pubblici, in cui chiunque nel mondo può vedere e interagire con il contenuto.

Indipendentemente dall'opzione scelta, per condividere un dashboard è necessaria una licenza di [Power BI Pro](service-free-vs-pro.md). In caso contrario, il contenuto deve avere una [capacità Premium](service-premium.md). I requisiti relativi alla licenza per i colleghi che visualizzano i dashboard dipendono dall'opzione scelta. Le sezioni seguenti illustrano i dettagli. 

![App nel servizio Power BI](media/service-how-to-collaborate-distribute-dashboards-reports/power-bi-apps-home-blog.png)

*App nel servizio Power BI*

## <a name="collaborate-with-coworkers-in-an-app-workspace"></a>Collaborare con i colleghi in un'area di lavoro per le app

Quando i team lavorano insieme, devono accedere agli stessi documenti in modo da poter collaborare rapidamente. Le aree di lavoro per le app in Power BI offrono uno spazio in cui i team si riuniscono per condividere la proprietà e la gestione di dashboard, report, set di dati e cartelle di lavoro a cui sono interessati. A volte gli utenti di Power BI organizzano le aree di lavoro in base alle strutture dell'organizzazione, altre volte creano aree di lavoro per progetti specifici. Altre organizzazioni usano invece diverse aree di lavoro per archiviare versioni diverse dei report o dei dashboard desiderati. 

Le aree di lavoro per le app forniscono i ruoli che determinano quali autorizzazioni hanno i colleghi. È possibile usare tali ruoli per determinare chi può gestire l'intera area di lavoro o chi può inserire solo il contenuto.

![Aree di lavoro per le app](media/service-how-to-collaborate-distribute-dashboards-reports/power-bi-apps-workspaces.png)

Naturalmente, alcuni utenti inseriscono il contenuto nell'area di lavoro personale e poi la condividono. Le aree di lavoro per le app sono preferibili per la collaborazione rispetto all'area di lavoro personale in quanto forniscono la comproprietà del contenuto. L'utente e l'intero team possono eseguire facilmente aggiornamenti o concedere l'accesso ad altri utenti. L'area di lavoro personale è più adatta per gli utenti singoli per contenuto occasionale o personale.

Supponiamo di avere un dashboard completato da condividere con i colleghi. Qual è il modo migliore di concedere l'accesso al dashboard? La risposta dipende da numerosi fattori. Se un collega specifico deve essere proprietario del dashboard e mantenerlo aggiornato o deve accedere a tutto il contenuto nell'area di lavoro per le app, potrebbe essere preferibile aggiungerli all'area di lavoro. Se un collega deve semplicemente visualizzare il dashboard e non tutto il contenuto nell'area di lavoro, è possibile ancora una volta scegliere tra diverse alternative. Se il dashboard fa parte di un set di contenuto più grande che deve essere distribuito a molti colleghi, la scelta migliore sarà probabilmente quella di pubblicare un'app. Tuttavia, se un collega ha semplicemente bisogno di tale dashboard, l'approccio ottimale potrebbe essere quello di condividere il dashboard. 

Altre informazioni sulla [creazione di aree di lavoro per le app](service-create-workspaces.md).

**Non tutti lo sanno, ma** Power BI ha introdotto una nuova esperienza dell'area di lavoro in anteprima. Vedere [Creare le nuove aree di lavoro (anteprima)](service-create-the-new-workspaces.md) per scoprire come le aree di lavoro cambieranno in futuro. 

## <a name="distribute-data-and-insights-by-creating-an-app"></a>Distribuire dati e informazioni dettagliate tramite la creazione di un'app

Si supponga di voler distribuire il dashboard a un pubblico più vasto. Dopo aver collaborato con i colleghi alla creazione di un'*area di lavoro per le app* e aver creato e definito in dettaglio dashboard, report e set di dati nell'area di lavoro, è ora possibile selezionare i dashboard e i report desiderati e pubblicarli come app in un gruppo o nell'intera organizzazione. 

![Icona Pubblica app](media/service-how-to-collaborate-distribute-dashboards-reports/power-bi-app-publish-600.png)

Le app possono essere facilmente individuate e installate nel servizio Power BI ([https://powerbi.com](https://powerbi.com)). È possibile inviare agli utenti aziendali un collegamento diretto all'app o dire loro di cercarla in AppSource. Se l'amministratore di Power BI concede le autorizzazioni, è possibile installare un'app automaticamente nell'account Power BI dei colleghi. Altre informazioni sulla [pubblicazione delle app](service-create-distribute-apps.md). 

Dopo l'installazione di un'app è possibile visualizzarla nel browser o su un dispositivo mobile.

Per visualizzare l'app gli utenti devono disporre di una licenza Power BI Pro; in alternativa, l'app deve essere archiviata in una capacità di Power BI Premium. Per informazioni dettagliate, leggere [What is Power BI Premium?](service-premium.md) (Che cos'è Power BI Premium?).

È possibile anche pubblicare le app per gli utenti esterni all'organizzazione, che possono visualizzare il contenuto delle app e interagire con esso, ma non condividerlo con altri utenti.

## <a name="share-dashboards-and-reports"></a>Condividere dashboard e report
Si supponga di aver completato un dashboard e un report nell'area di lavoro personale o in un'area di lavoro per le app e che si voglia consentirne l'accesso ad altre persone. Uno dei modi per farlo consiste nel *condividerlo*. 

![Icona di condivisione](media/service-how-to-collaborate-distribute-dashboards-reports/power-bi-share-in-situ.png)

Per condividere il contenuto è necessario che sia l'utente che le persone con cui questi lo condivide abbiano una licenza Power BI Pro. In caso contrario, il contenuto deve trovarsi in un'area di lavoro in una [capacità Premium](service-premium.md). Quando si condivide un dashboard o un report, i destinatari possono visualizzarlo e interagire con esso, ma non possono modificarlo. Essi vedranno gli stessi dati che l'utente vede nei dashboard e nei report, a meno che non sia stata applicata la sicurezza a livello di riga al set di dati sottostante. I colleghi con cui si condivide il dashboard possono condividerlo con i loro colleghi, se vengono autorizzati a tale scopo. 

È possibile condividere anche con utenti esterni all'organizzazione, che possono anche visualizzare il dashboard o il report e interagire con esso, ma non condividerlo. 

Altre informazioni sulla [condivisione di dashboard e report](service-share-dashboards.md) dal servizio Power BI. È anche possibile aggiungere un filtro a un collegamento e [condividere una vista filtrata del report](service-share-reports.md).

## <a name="annotate-and-share-from-the-power-bi-mobile-apps"></a>Annotare e condividere dalle app Power BI per dispositivi mobili
Nelle app Power BI per dispositivi mobili per i dispositivi iOS e Android, è possibile aggiungere annotazioni a un riquadro, un report o un oggetto visivo e quindi condividerlo con chiunque via posta elettronica. 

![Annotare e condividere nelle app per dispositivi mobili](media/service-how-to-collaborate-distribute-dashboards-reports/power-bi-iphone-annotate.png)

Si condivide uno snapshot del riquadro, del report o dell'oggetto visivo e i destinatari lo vedono esattamente com'era quando è stato inviato il messaggio di posta elettronica. Il messaggio di posta elettronica contiene anche un collegamento al dashboard o al report. Se i destinatari hanno una licenza Power BI Pro o il contenuto ha una [capacità Premium](service-premium.md) e si è già condiviso l'oggetto, allora potranno aprirlo. È possibile inviare snapshot dei riquadri a chiunque, non solo ai colleghi nello stesso dominio di posta elettronica.

Altre informazioni su come [aggiungere annotazioni e condividere riquadri, report e oggetti visivi](consumer/mobile/mobile-annotate-and-share-a-tile-from-the-mobile-apps.md) dalle app per dispositivi mobili iOS e Android.

È anche possibile [condividere uno snapshot di un riquadro](consumer/mobile/mobile-windows-10-phone-app-get-started.md) dall'app Power BI per i dispositivi Windows 10.

## <a name="print-or-save-as-pdf-or-other-static-file"></a>Stampare o salvare in formato PDF o altri file statici
È possibile stampare o salvare in formato PDF o un altro formato di file statici un dashboard intero, un riquadro del dashboard, una pagina del report o una visualizzazione dal servizio Power BI. I report possono essere stampati solo una pagina alla volta, ovvero non è possibile stampare l'intero report in una sola volta. Altre informazioni su [stampa o salvataggio come file statico](service-print.md).

## <a name="publish-to-the-web"></a>Pubblicare sul Web

> [!WARNING]
> Usare **Pubblica sul Web** solo per condividere il contenuto pubblicamente, non per la condivisione interna.

È possibile pubblicare report di Power BI ovunque in Internet incorporando visualizzazioni interattive in post di blog, siti Web, social media e altre comunicazioni online, su qualsiasi dispositivo. Chiunque su Internet può visualizzare i report e non si ha alcun controllo su chi può visualizzare ciò che è stato pubblicato. Non è necessaria una licenza di Power BI. La funzionalità di pubblicazione sul Web è disponibile solo per i report che è possibile modificare. Non è possibile pubblicare report sul Web se sono stati condivisi da altri utenti o se sono inclusi in un'app. Altre informazioni sulla [pubblicazione sul Web](service-publish-to-web.md).

## <a name="next-steps"></a>Passaggi successivi
* [Condividere i dashboard con i colleghi e con altri utenti](service-share-dashboards.md)
* [Creare e pubblicare un'app in Power BI](service-create-distribute-apps.md)
* Per inviare suggerimenti, passare al [sito della community di Power BI](https://community.powerbi.com/).
* Altre domande? [Provare la community di Power BI](http://community.powerbi.com/).

