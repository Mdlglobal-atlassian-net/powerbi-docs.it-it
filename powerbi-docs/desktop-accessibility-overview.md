---
title: Panoramica dell'accessibilità in Power BI
description: Funzionalità e suggerimenti per la creazione di report accessibili a Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/08/2020
ms.author: davidi
LocalizationGroup: Create reports
ms.openlocfilehash: ef19c638f9c456364757576e21c303103a7f4e39
ms.sourcegitcommit: 97597ff7d9ac2c08c364ecf0c729eab5d59850ce
ms.translationtype: HT
ms.contentlocale: it-IT
ms.lasthandoff: 01/09/2020
ms.locfileid: "75761865"
---
# <a name="overview-of-accessibility-in-power-bi"></a>Panoramica dell'accessibilità in Power BI
Quando si utilizza Power BI, è importante tenere conto dei diversi tipi di utenti che possono interagire con i report. La creazione e la presentazione di report di facile esplorazione e comprensione con la tastiera o con utilità per la lettura dello schermo consentono agli utenti con problemi di vista o fisici di ricevere le stesse informazioni.

![Impostazioni contrasto elevato di Windows](media/desktop-accessibility/accessibility-05b.png)

Questo articolo offre una panoramica di Power BI e dell'accessibilità. Altri articoli presentano indicazioni e strumenti che consentono di creare report eccellenti tenendo presente l'accessibilità.

## <a name="universal-design"></a>Progettazione universale

Per progettazione universale si intende la progettazione di prodotti utilizzabili dal maggior numero di persone ragionevolmente possibile senza che sia necessario applicare un adattamento speciale o una progettazione specializzata. Quando si creano report o esperienze in Power BI, è importante tenere conto delle esigenze degli utenti. La progettazione di un'esperienza accessibile non è vantaggiosa solo per gli utenti finali con problemi di udito, di vista, di mobilità o cognitivi, ma anche per tutti gli utenti finali dell'organizzazione. Power BI offre gli strumenti necessari per la creazione e l'utilizzo di report accessibili. Spetta all'utente che crea il report usare questi strumenti per migliorare l'esperienza di tutti.


## <a name="accessibility-standards"></a>Standard di accessibilità

Power BI aderisce agli standard di accessibilità descritti di seguito. Ciò garantisce che le esperienze di Power BI create siano accessibili al maggior numero di persone possibile. Le app Power BI per dispositivi mobili sono certificate per l'accessibilità di livello C. Questo significa che quando si creano report o dashboard accessibili, questi saranno accessibili anche per chiunque li visualizzi tramite Power BI per dispositivi mobili. 

### <a name="wcag-21"></a>WCAG 2.1
Web Content Accessibility (WCAG) facilita l'accesso ai contenuti Web per le persone disabili. I principi chiave dello standard WCAG sono tre:

1. **Percepibilità**: le informazioni e i componenti dell'interfaccia utente devono essere presentati in modo che siano percepibili dagli utenti.
2. **Azionabilità**: i componenti dell'interfaccia utente e gli strumenti di spostamento devono essere azionabili.
3. **Comprensibilità**: le informazioni e il funzionamento dell'interfaccia utente devono essere comprensibili.

### <a name="us-section-508"></a>US Section 508

Lo standard US Section 508 richiede a governi e agenzie federali di rendere accessibili agli utenti con particolari esigenze le proprie tecnologie elettroniche e IT.

### <a name="en-301-549"></a>EN 301 549
Lo standard EN 301 549 è costituito dai requisiti per l'accessibilità delle norme europee armonizzate per i prodotti e i servizi che fanno uso di tecnologie dell'informazione e della comunicazione.  



## <a name="next-steps"></a>Passaggi successivi

Gli articoli relativi all'accessibilità in Power BI sono i seguenti:

* [Creazione di report di Power BI accessibili](desktop-accessibility-creating-reports.md) 
* [Utilizzo di report di Power BI con gli strumenti di accessibilità](desktop-accessibility-consuming-tools.md)
* [Creazione di report di Power BI con gli strumenti di accessibilità](desktop-accessibility-creating-tools.md)
* [Scelte rapide da tastiera per l'accessibilità per i report di Power BI](desktop-accessibility-keyboard-shortcuts.md)
* [Elenco di controllo dell'accessibilità dei report](desktop-accessibility-creating-reports.md#report-accessibility-checklist)


