---
title: Panoramica dell'accessibilità in Power BI
description: Funzionalità e suggerimenti per la creazione di report di Power BI Desktop accessibili, incluse le Web Content Accessibility Guidelines (WCAG)
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 02/21/2020
ms.author: davidi
LocalizationGroup: Create reports
ms.openlocfilehash: a8bf446174cc16d95842022416352f538dca69ec
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: it-IT
ms.lasthandoff: 05/05/2020
ms.locfileid: "77609863"
---
# <a name="overview-of-accessibility-in-power-bi"></a>Panoramica dell'accessibilità in Power BI

Quando si utilizza Power BI, è opportuno tenere conto dei diversi tipi di utenti che possono interagire con i report. È possibile creare report facilmente comprensibili ed esplorabili dagli utenti tramite tastiera o utilità per la lettura dello schermo. In questo modo, anche gli utenti con problemi di vista o fisici possono usufruire dei vantaggi offerti da tali report.

![Impostazioni contrasto elevato di Windows](media/desktop-accessibility/accessibility-05b.png)

Questo articolo offre una panoramica di Power BI e dell'accessibilità. Altri articoli presentano indicazioni e strumenti che consentono di creare report eccellenti tenendo presente l'accessibilità.

## <a name="universal-design"></a>Progettazione universale

Per progettazione universale si intende la progettazione di prodotti utilizzabili dal maggior numero di persone ragionevolmente possibile senza che sia necessario applicare un adattamento speciale o una progettazione specializzata. Quando si creano report o esperienze in Power BI, è importante tenere conto delle esigenze degli utenti. La progettazione di un'esperienza accessibile non è vantaggiosa solo per gli utenti finali con problemi di udito, di vista, di mobilità o cognitivi, ma anche per tutti gli utenti finali dell'organizzazione. Power BI offre gli strumenti necessari per la creazione e l'utilizzo di report accessibili. Spetta all'utente che crea il report usare questi strumenti per migliorare l'esperienza di tutti.

## <a name="accessibility-standards"></a>Standard di accessibilità

Power BI aderisce agli standard di accessibilità descritti di seguito. Questi garantiscono che le esperienze di Power BI create siano accessibili al maggior numero possibile di persone. Pertanto, quando si creano report o dashboard accessibili, tali contenuti saranno accessibili anche per chi li visualizza tramite Power BI per dispositivi mobili.

### <a name="wcag-21"></a>WCAG 2.1

Le Web Content Accessibility Guidelines (WCAG) contribuiscono a rendere più accessibili i contenuti Web per le persone disabili. I principi chiave di queste linee guida sono tre:

1. **Percepibilità**. Le informazioni e i componenti dell'interfaccia utente devono essere presentati in modo che siano percepibili dagli utenti.
2. **Azionabilità**. I componenti dell'interfaccia utente e gli strumenti di spostamento devono essere azionabili.
3. **Comprensibilità**. Le informazioni e il funzionamento dell'interfaccia utente devono essere comprensibili.

### <a name="us-section-508"></a>US Section 508

Lo standard US Section 508 richiede a governi e agenzie federali di rendere accessibili agli utenti con particolari esigenze le proprie tecnologie elettroniche e IT.

### <a name="en-301-549"></a>EN 301 549

Lo standard EN 301 549 è costituito dai requisiti per l'accessibilità delle norme europee armonizzate per i prodotti e i servizi che fanno uso di tecnologie dell'informazione e della comunicazione.  

## <a name="next-steps"></a>Passaggi successivi

Per altre informazioni sull'accessibilità di Power BI, vedere le risorse seguenti:

* [Progettare report di Power BI per l'accessibilità](desktop-accessibility-creating-reports.md)
* [Usare report di Power BI con funzionalità di accessibilità](desktop-accessibility-consuming-tools.md)
* [Creazione di report in Power BI con gli strumenti di accessibilità](desktop-accessibility-creating-tools.md)
* [Tasti di scelta rapida in Power BI Desktop](desktop-accessibility-keyboard-shortcuts.md)
* [Elenco di controllo dell'accessibilità dei report](desktop-accessibility-creating-reports.md#report-accessibility-checklist)


