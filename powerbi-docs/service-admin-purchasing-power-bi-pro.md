---
title: Acquistare e assegnare licenze Power BI Pro
description: Informazioni su come acquistare e assegnare licenze utente di Power BI Pro agli utenti in modo che possano accedere al contenuto e collaborare con altri utenti nel servizio Power BI.
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 01/16/2020
ms.author: kfollis
LocalizationGroup: Administration
ms.openlocfilehash: 138173d30b9c37c04047c61dbd04cbd3101696aa
ms.sourcegitcommit: 08f65ea314b547b41b51afef6876e56182190266
ms.translationtype: HT
ms.contentlocale: it-IT
ms.lasthandoff: 01/25/2020
ms.locfileid: "76753192"
---
# <a name="purchase-and-assign-power-bi-pro-user-licenses"></a>Acquistare e assegnare licenze utente di Power BI Pro

>[!IMPORTANT]
>È tutto pronto per l'aggiornamento a una licenza di Power BI Pro? Passare direttamente a [Iniziare a usare Power BI Pro](https://go.microsoft.com/fwlink/?LinkId=2106428&clcid=0x409&cmpid=pbidocs-purchasing-power-bi-pro) per configurare l'account.

Power BI Pro è una licenza per singolo utente che consente agli utenti di leggere e interagire con i report e i dashboard pubblicati da altri utenti nel servizio Power BI. Gli utenti con questo tipo di licenza possono condividere il contenuto e collaborare con altri utenti di Power BI Pro. Solo gli utenti di Power BI Pro possono pubblicare o condividere contenuto con altri utenti o usare contenuto creato da altri utenti, a meno che il contenuto non sia ospitato in una capacità Power BI Premium. Per altre informazioni, vedere la sezione _Confronto tra funzionalità di Power BI_ di [Prezzi di Power BI](https://powerbi.microsoft.com/pricing/).

## <a name="purchase-power-bi-pro-user-licenses"></a>Acquistare licenze utente di Power BI Pro

Questo articolo illustra come acquistare licenze utente di Power BI Pro nell'interfaccia di amministrazione di Microsoft 365. Dopo aver acquistato le licenze, è possibile assegnarle agli utenti nell'interfaccia di amministrazione di Microsoft 365 o nel portale di Azure.

> [!NOTE]
> A partire dal 14 gennaio 2020, le funzionalità di acquisto in modalità self-service, sottoscrizione e gestione licenze per i prodotti Power Platform (Power BI, Power Apps e Power Automate) sono disponibili per i clienti cloud commerciali negli Stati Uniti. Per altre informazioni, inclusa la procedura per abilitare o disabilitare l'acquisto in modalità self-service nell'organizzazione, vedere [Domande frequenti sull'acquisto in modalità self-service](https://docs.microsoft.com/microsoft-365/commerce/subscriptions/self-service-purchase-faq).

### <a name="prerequisites"></a>Prerequisiti

Per acquistare e assegnare licenze nell'interfaccia di amministrazione di Microsoft 365, è necessario essere membro del ruolo **[Amministratore globale o Amministratore fatturazione](https://support.office.com/article/about-office-365-admin-roles-da585eea-f576-4f55-a1e0-87090b6aaa9d)** in Microsoft 365.

Per assegnare le licenze nel portale di Azure, è necessario essere proprietario della sottoscrizione di Azure usata da Power BI per le ricerche con Azure Active Directory.

### <a name="purchase-licenses-in-microsoft-365"></a>Acquistare licenze in Microsoft 365

Seguire questa procedura per acquistare licenze di Power BI Pro nell'interfaccia di amministrazione di Microsoft 365:

1. Accedere all'[interfaccia di amministrazione di Microsoft 365](https://admin.microsoft.com).

2. Nel menu di spostamento selezionare **Fatturazione** > **Acquisto di servizi**.

3. Cercare o scorrere per trovare la sottoscrizione da acquistare. **Power BI** è disponibile in **Other categories that might interest you** (Altre categorie che potrebbero interessare) nella parte inferiore della pagina. Selezionare il collegamento per visualizzare le sottoscrizioni di Power BI disponibili per l'organizzazione.

4. Selezionare **Power BI Pro**.

5. Nella pagina **Acquisto di servizi** selezionare **Acquista**.

6. Scegliere **Pagamento mensile** o **Pagamento per un intero anno** in base a come si vuole pagare.

7. In **How many users do you want?** (Numero di utenti) immettere il numero di licenze da acquistare, quindi selezionare **Procedi al pagamento** per completare la transazione.

8. Per verificare l'acquisto, passare a **Fatturazione** > **Prodotti e servizi** e cercare **Power BI Pro**.

9. Per aggiungere altre licenze in un secondo momento, cercare **Power BI Pro** nella pagina **Prodotti e servizi**, quindi selezionare **Aggiungi/rimuovi licenze**.

## <a name="assign-licenses-in-the-microsoft-365-admin-center"></a>Assegnare licenze nell'interfaccia di amministrazione di Microsoft 365

Per informazioni sull'assegnazione di licenze nell'interfaccia di amministrazione di Microsoft 365, vedere [Assegnare licenze agli utenti](/office365/admin/manage/assign-licenses-to-users).

Per gli utenti guest, vedere [Assegnare licenze agli utenti nella pagina Licenze](/office365/admin/manage/assign-licenses-to-users#assign-licenses-to-users-on-the-licenses-page). Prima di assegnare licenze Pro a utenti guest, contattare il rappresentante Microsoft per controllare la conformità con i termini del contratto con Microsoft.

## <a name="assign-licenses-in-the-azure-portal"></a>Assegnare licenze nel portale di Azure

Seguire questi passaggi per assegnare licenze di Power BI Pro a singoli account utente:

1. Accedere al [portale di Azure](https://portal.azure.com/).

2. Cercare e selezionare **Azure Active Directory**.

3. In **Gestione** nel menu delle risorse **Azure Active Directory** selezionare **Licenze**.

4. Selezionare **Tutti i prodotti** dal menu delle risorse **Licenze - Panoramica**, quindi selezionare **Power BI Pro** per visualizzare l'elenco degli utenti con licenza.

5. Nella barra dei comandi selezionare **+ Assegna**. Nella pagina **Assegna licenza** prima scegliere un utente, poi selezionare **Opzioni di assegnazione** per attivare una licenza Power BI Pro per l'account utente selezionato.

## <a name="next-steps"></a>Passaggi successivi

Ora che le licenze sono state assegnate, seguire i collegamenti per altre informazioni su Power BI Pro.

[Gestione delle licenze di Power BI nell'organizzazione](service-admin-licensing-organization.md)

[Ricerca di utenti Power BI che hanno eseguito l'accesso](service-admin-access-usage.md)

Altre domande? [Provare a rivolgersi alla community di Power BI](https://community.powerbi.com/)
