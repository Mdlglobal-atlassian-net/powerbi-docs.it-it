---
title: Confronto tra Power BI Desktop e il servizio Power BI
description: Power BI Desktop è uno strumento di analisi dei dati e creazione di report completo. Il servizio Power BI è un servizio online basato sul cloud per apportare piccole modifiche ai report e favorire la collaborazione di team e aziende.
author: maggiesMSFT
manager: kfile
ms.reviewer: ''
featuredvideoid: IkJda4O7oGs
ms.service: powerbi
ms.subservice: powerbi-service
ms.topic: conceptual
ms.date: 08/12/2019
ms.author: maggies
LocalizationGroup: Reports
ms.openlocfilehash: e2985f4a27d8471bcfce80d40f2263e2be07d38c
ms.sourcegitcommit: d441d350504f8c6d9e100d229757add6237f0bef
ms.translationtype: HT
ms.contentlocale: it-IT
ms.lasthandoff: 10/30/2019
ms.locfileid: "73064354"
---
# <a name="comparing-power-bi-desktop-and-the-power-bi-service"></a>Confronto tra Power BI Desktop e il servizio Power BI

In un diagramma di Venn che mette a confronto Power BI Desktop e il servizio Power BI, l'area al centro indica le funzionalità disponibili in entrambe le soluzioni. Alcune attività possono essere eseguite in Power BI Desktop o nel servizio. I due lati del diagramma di Venn illustrano le funzionalità specifiche dell'applicazione e del servizio.  

![Diagramma di Venn di Power BI Desktop e del servizio](media/service-service-vs-desktop/power-bi-venn-desktop-service.png)

**Power BI Desktop** è uno strumento completo per l'analisi dei dati e la creazione di report, installato come applicazione gratuita nel computer locale. Include l'Editor di query, in cui è possibile connettersi a molte origini dati diverse e combinare i dati (attività spesso denominata modellazione) in un modello di dati. È quindi possibile progettare un report basato sul modello di dati. Il processo viene illustrato nella [Guida introduttiva a Power BI Desktop](../desktop-getting-started.md).

Il **servizio Power BI** è un servizio basato sul cloud. Consente di apportare piccole modifiche ai report e favorisce la collaborazione di team e aziende. Anche il servizio Power BI consente di connettersi alle origini dati, ma la modellazione è limitata. 

La maggior parte di coloro che si occupano della progettazione di report in progetti di business intelligence usa **Power BI Desktop** per creare i report e quindi il **servizio Power BI** per distribuirli ad altri.

## <a name="report-editing"></a>Modifica dei report

È possibile creare e modificare *report* sia nell'applicazione sia nel servizio. Un report può avere una o più pagine con oggetti visivi e raccolte di oggetti visivi. Aggiungere segnalibri, pulsanti, filtri e drill-through per migliorare l'esplorazione dei report.

![Modifica di un report in Power BI Desktop o nel servizio](media/service-service-vs-desktop/power-bi-editing-desktop-service.png)

Gli editor di report in Power BI Desktop e nel servizio sono simili. Si compongono di tre sezioni:  

1. Le barre di spostamento superiori, diverse in Power BI Desktop e nel servizio    
2. Area di disegno report     
3. I riquadri **Campi**, **Visualizzazioni** e **Filtri**

Questo video illustra l'editor di report in Power BI Desktop. 

<iframe width="560" height="315" src="https://www.youtube.com/embed/IkJda4O7oGs" frameborder="0" allowfullscreen></iframe>

## <a name="working-in-the-power-bi-service"></a>Uso del servizio Power BI

### <a name="collaborating"></a>Collaborazione


Dopo aver creato i report, è possibile salvarli in un'*area di lavoro* del **servizio Power BI** in cui si collabora con i colleghi. Oltre ai report è possibile creare *dashboard*. Dashboard e report possono quindi essere condivisi con gli utenti dei report all'interno e all'esterno dell'organizzazione. Gli utenti visualizzano i report nel servizio Power BI in una *visualizzazione di lettura*, non nella visualizzazione di modifica. Non hanno infatti accesso a tutte le funzionalità disponibili per gli autori dei report.  È anche possibile condividere i set di dati che gli altri utenti potranno usare per creare i propri report. Continuare per altre informazioni sulla [collaborazione nel servizio Power BI](../service-new-workspaces.md).

### <a name="self-service-data-prep-with-dataflows"></a>Preparazione dei dati self-service con flussi di dati

I flussi di dati aiutano le organizzazioni a unificare i dati provenienti da origini diverse e prepararli per la modellazione. Gli analisti possono creare facilmente i flussi di dati, usando strumenti familiari e self-service. Gli analisti usano i flussi di dati per inserire, trasformare, integrare e arricchire i Big Data con la definizione di connessioni a origini dati, logica ETL, pianificazioni degli aggiornamenti e altro ancora. Continuare per altre informazioni sulla [preparazione dei dati self-service con flussi di dati](../service-dataflows-overview.md).

## <a name="next-steps"></a>Passaggi successivi

[Che cos'è Power BI Desktop?](../desktop-what-is-desktop.md)

[Creare un report](../service-report-create-new.md) nel servizio Power BI

[Concetti di base per responsabili di progettazione di report](../service-basic-concepts.md)

Altre domande? [Provare la community di Power BI](https://community.powerbi.com/)

