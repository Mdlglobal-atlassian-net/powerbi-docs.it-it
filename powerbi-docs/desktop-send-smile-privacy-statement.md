---
title: Informativa sulla privacy Invia smile di Power BI Desktop
description: Informativa sulla privacy Invia smile di Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 05/08/2019
ms.author: davidi
LocalizationGroup: Learn more
ms.openlocfilehash: 39fa082133b519feab004f475110a3a701ff085c
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: it-IT
ms.lasthandoff: 05/05/2020
ms.locfileid: "73876109"
---
# <a name="power-bi-desktop-send-a-smile-privacy-statement"></a>Informativa sulla privacy Invia smile di Power BI Desktop

A partire dalla versione di marzo 2018 di **Power BI Desktop**, la segnalazione errori usa la piattaforma Segnalazione errori Windows anziché le funzionalità *Invia smile* o *Invia faccia imbronciata*. Per altre informazioni sulla piattaforma Segnalazione errori Windows, vedere il [blog sulla privacy di Windows](https://blogs.windows.com/windowsexperience/2018/01/24/microsoft-introduces-new-privacy-tools-ahead-of-data-privacy-day/). 

## <a name="for-versions-of-power-bi-desktop-prior-to-march-2018"></a>Per le versioni di Power BI Desktop precedenti a marzo 2018

Microsoft sta lavorando attivamente alla protezione della privacy degli utenti, fornendo al contempo prodotti che offrono le prestazioni, la potenza e la praticità desiderate. Questa Informativa sulla privacy illustra molte delle procedure di raccolta e uso dei dati di feedback *Invia Smile* di Microsoft Power BI Desktop. Non è applicabile ad altri siti, prodotti o servizi Microsoft online oppure offline.

Se non altrimenti indicato nella presente informativa, *Invia Smile* non invia informazioni personali a Microsoft. Le informazioni inviate a Microsoft non sono condivise al di fuori di Microsoft e delle sue società affiliate e consociate controllate senza l'autorizzazione dell'utente.

*Invia Smile* a Power BI Desktop consente di inviare un indirizzo di posta elettronica con i propri commenti. Questo indirizzo di posta elettronica viene usato per contattare l'utente se Microsoft necessita di altre informazioni o chiarimenti riguardo la richiesta dell'utente. Non è necessario registrare l'indirizzo di posta elettronica con Microsoft per usare *Invia Smile*.

*Invia Smile a Power BI Desktop* consente di inviare commenti a Microsoft e, se si vuole, includere schermate che illustrano l'apprezzamento o il problema specifico. Nonostante *Invia Smile* non raccolga intenzionalmente informazioni personali, queste potrebbero essere acquisite nelle schermate o nei commenti forniti dall'utente. Microsoft non usa queste informazioni per identificare l'utente.

*Invia Smile* raccoglie automaticamente alcune informazioni sulla configurazione del sistema, informazioni standard sul computer e informazioni di base sull'uso di prodotti Microsoft. Queste informazioni vengono inviate quando si sceglie di inviare commenti.

*Invia Smile* in genere raccoglie informazioni su:

* Configurazione del sistema, ad esempio la versione del sistema operativo e l'architettura usata (32 bit rispetto a 64 bit).
* Informazioni standard sul computer, ad esempio la versione di Power BI Desktop, di Internet Explorer e la versione CLR che si sta usando.
* Utilizzo del programma Power BI Desktop, ad esempio le informazioni sul pacchetto di file (impostazioni locali di documento, stato Abilitato/Disabilitato di Combinazione rapida), funzionalità di anteprima abilitate e disabilitate, DirectQuery rispetto a modalità importazione, working set corrente e memoria virtuale picco usati nella sessione corrente.

Le informazioni personali dell'utente raccolte da Microsoft e le sue società controllate e affiliate vengono usate per fornire i servizi o eseguire le transazioni richieste o autorizzate e potrebbero anche essere usate per richiedere informazioni aggiuntive su:

* I commenti forniti in merito al prodotto o servizio in uso
* Per fornire aggiornamenti critici e notifiche relative al software
* Per migliorare il prodotto o servizio, ad esempio, bug e richieste di informazioni su moduli di sondaggio

Fatto salvo quanto descritto nella presente informativa, le informazioni personali fornite non vengono trasferite a terzi senza il consenso dell'utente. Microsoft incarica occasionalmente altre società a offrire servizi limitati per suo conto, ad esempio:

* Confezionamento, invio e consegna di acquisti e altre spedizioni
* Rispondere alle domande dei clienti su prodotti o servizi
* Elaborazione della registrazione di eventi
* Esecuzione dell'analisi statistica dei servizi

Microsoft fornisce a tali società solo le informazioni personali necessarie a erogare il servizio ed esse non sono autorizzate all'uso di tali informazioni per altri scopi.

Microsoft potrebbe accedere o divulgare informazioni sull'utente, incluso il contenuto delle comunicazioni, per:

* Adempiere alla legge o rispondere a richieste legittime o procedimenti legali
* Proteggere i diritti o la proprietà di Microsoft o dei suoi clienti, compresa l'applicazione dei contratti o criteri che disciplinano l'uso dei servizi
* Agire in buona fede che tale accesso o divulgazione siano necessari per proteggere la sicurezza personale dei dipendenti, clienti o del pubblico Microsoft

Le informazioni raccolte da o inviate a Microsoft da *Invia Smile* potrebbero essere archiviate ed elaborate negli Stati Uniti o in qualsiasi altro paese in cui Microsoft o le sue affiliate, ausiliarie o i suoi provider di servizi mantengono gli impianti. Microsoft si attiene all'Accordo Safe Harbor stabilito dal Dipartimento del commercio degli Stati Uniti riguardo la raccolta, l'uso e la conservazione dei dati provenienti dall'Unione Europea.

## <a name="security-of-your-information"></a>Sicurezza delle informazioni
Microsoft si impegna a proteggere la riservatezza delle informazioni personali usando un'ampia gamma di tecnologie e procedure di sicurezza per proteggere le informazioni personali da accesso, uso o divulgazione non autorizzati.

## <a name="changes-to-this-privacy-statement"></a>Modifiche a questa Informativa sulla privacy
Microsoft potrebbe aggiornare occasionalmente questa Informativa sulla privacy. La data dell'ultimo aggiornamento nella parte superiore dell'Informativa sulla privacy viene aggiornata con ogni revisione. Si consiglia di consultare periodicamente questa Informativa sulla privacy per tenersi informati su come Microsoft contribuisce a proteggere le informazioni.

