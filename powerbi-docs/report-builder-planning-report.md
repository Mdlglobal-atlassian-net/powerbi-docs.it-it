---
title: Pianificazione di un report in Generatore report di Power BI
description: Generatore report impaginati di Power BI consente di creare molti tipi di report impaginati. Per creare un report utile e facilmente comprensibile, è prima opportuno pianificarlo.
ms.date: 07/25/2019
ms.service: powerbi
ms.subservice: report-builder
ms.topic: conceptual
ms.assetid: 79113505-1ce8-4f8c-9260-d861838f7813
author: maggiesMSFT
ms.author: maggies
ms.openlocfilehash: 33cdb53ab411e0d2f4686f7cc9a41bb3f0fe4cb6
ms.sourcegitcommit: bc688fab9288ab68eaa9f54b9b59cacfdf47aa2e
ms.translationtype: HT
ms.contentlocale: it-IT
ms.lasthandoff: 07/30/2019
ms.locfileid: "68623860"
---
# <a name="planning-a-report-in-power-bi-report-builder"></a>Pianificazione di un report in Generatore report di Power BI

Generatore report impaginati di Power BI consente di creare molti tipi di report impaginati. È ad esempio possibile creare report che visualizzano dati di vendita dettagliati o riepilogativi, tendenze di marketing e vendite, report operativi o dashboard. È anche possibile creare report in grado di sfruttare testo in formato RTF, ad esempio per ordini di vendita, cataloghi di prodotti o lettere tipo. Tutti questi report vengono creati tramite combinazioni diverse degli stessi blocchi predefiniti di base in Generatore report. Per creare un report utile e facilmente comprensibile, è prima opportuno pianificarlo. Ecco alcuni aspetti che è necessario prendere in considerazione prima di iniziare:  
  
## <a name="in-what-format-do-you-want-the-report-to-appear"></a>In quale formato si vuole visualizzare il report?
  
È possibile eseguire il rendering di report online in un browser come il portale di Power BI o esportarli in altri formati, ad esempio Excel, Word o PDF. Il formato finale del report è un aspetto importante, perché non tutte le funzionalità sono disponibili in tutti i formati di esportazione. 
  
## <a name="in-what-structure-do-you-want-to-present-the-data"></a>In quale struttura si vogliono presentare i dati?
  
Per presentare i dati, è possibile scegliere tra le strutture tabella, matrice (simile a un report a campi incrociati o Tabella pivot), grafico, in formato libero, o scegliere una qualsiasi combinazione di queste. Per altre informazioni, vedere [Tabelle, matrici ed elenchi in Generatore report di Power BI](report-builder-tables-matrices-lists.md).  
  
## <a name="how-do-you-want-your-report-to-look"></a>Quale aspetto deve avere il report?
  
Generatore report mette a disposizione molti elementi che è possibile aggiungere al report per renderlo di più facile lettura, evidenziare le informazioni chiave, semplificare l'esplorazione del report per i destinatari e così via. Idee chiare sull'aspetto del report consentono di stabilire se sono necessari elementi quali caselle di testo, rettangoli, immagini e linee. Può anche essere necessario visualizzare o nascondere elementi, aggiungere una mappa documento, includere report drill-through o sottoreport o collegare altri report.   
  
## <a name="should-the-data-be-filtered"></a>I dati devono essere filtrati?
  
Può essere necessario limitare l'ambito del report a località o utenti specifici o a un periodo di tempo particolare. Per filtrare i dati del report e recuperare e visualizzare solo i dati voluti, usare parametri. Per altre informazioni, vedere [Parametri dei report in Generatore report di Power BI](paginated-reports-parameters.md).  
  
## <a name="do-you-need-to-create-calculations"></a>È necessario creare calcoli? 
  
In alcuni casi, l'origine dati e i set di dati non contengono i campi esatti che si desidera includere nel proprio report. In tal caso, è necessario creare campi calcolati personalizzati. È ad esempio possibile che si desideri moltiplicare il prezzo unitario per la quantità per ottenere l'importo di vendita di un articolo. Si possono usare anche espressioni per specificare la formattazione condizionale e altre funzionalità avanzate. Per altre informazioni, vedere [Espressioni in Generatore report di Power BI](report-builder-expressions.md).  
  
## <a name="do-you-want-to-hide-report-items-initially"></a>È necessario nascondere inizialmente alcuni elementi del report?
  
Prendere in considerazione se si vogliono nascondere elementi del report, inclusi aree dati, gruppi e colonne, quando il report viene avviato. È ad esempio possibile presentare inizialmente una tabella di riepilogo e quindi eseguire il drill-down verso i dati dettagliati. 
  
## <a name="how-are-you-going-to-deliver-your-report"></a>Come si intende recapitare il report?  
  
È possibile salvare il report nel computer locale e continuare a usarlo o eseguirlo localmente a titolo personale. Per condividere il report con altri utenti, è necessario invece salvarlo in Power BI. Il report salvato in Power BI può essere usato da altri utenti ogni volta che lo desiderano. È possibile, in alternativa, impostare un abbonamento e il recapito tramite e-mail del report ad altri utenti. Se si preferisce, è possibile recapitare il report in un formato di esportazione specifico. 
  
## <a name="next-steps"></a>Passaggi successivi

- [Che cosa sono i report impaginati in Power BI Premium?](paginated-reports-report-builder-power-bi.md)
