---
title: Introduzione al server di report di Power BI
description: 'Informazioni su come installare il server di report di Power BI. '
services: powerbi
documentationcenter: 
author: markingmyname
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 3/5/2018
ms.author: maghan
ms.openlocfilehash: 88aa347a5e6feae969cf9b32e0e2177114efc757
ms.sourcegitcommit: ee5d044db99e253c27816e0ea6bdeb9e39a2cf41
ms.translationtype: HT
ms.contentlocale: it-IT
ms.lasthandoff: 03/08/2018
---
# <a name="get-started-with-power-bi-report-server"></a>Introduzione al server di report di Power BI
Creare, distribuire e gestire Power BI, i report per dispositivi mobili e impaginati in locale con la gamma di strumenti e servizi pronti per l'uso forniti dal server di report di Power BI.

## <a name="create-deploy-and-manage-reports"></a>Creare, distribuire e gestire i report
Il server di report di Power BI è una soluzione che i clienti distribuiscono localmente per la creazione, la pubblicazione e la gestione di report, per poi recapitarli agli utenti giusti in modi diversi, con la visualizzazione nel Web browser, in un dispositivo mobile o come messaggio di posta elettronica nella posta in arrivo.

Il server di report di Power BI offre una famiglia di prodotti:

* Un moderno portale Web che è possibile visualizzare in qualsiasi browser moderno. Nel portale Web, è possibile organizzare e visualizzare i report e gli indicatori KPI. Nel portale è anche possibile archiviare le cartelle di lavoro Excel.
* Report di Power BI, creati con Power BI Desktop, che è possibile visualizzare nel portale Web nel proprio ambiente.
* Report impaginati, per poter creare report dall'aspetto moderno con strumenti appositi.
* Report per dispositivi mobili con un layout reattivo che si adatta a diversi dispositivi e i diversi modi per mantenerli.

Continuare a leggere per altre informazioni su ciascuno di essi.

### <a name="whats-new-in-power-bi-report-server"></a>Novità del Server di report di Power BI
Questi articoli consentono di tenersi aggiornati sulle nuove funzionalità del server di report di Power BI.

* [Novità del Server di report di Power BI](whats-new.md)
* [Blog di Microsoft Power BI](https://powerbi.microsoft.com/blog/)
* [Blog del team Server SQL Server Reporting Services](https://blogs.msdn.microsoft.com/sqlrsteamblog/)
* Il [canale YouTube Guy in a Cube](https://aka.ms/guyinacube)

## <a name="web-portal"></a>Portale Web
![](media/get-started/web-portal.png)

Per gli utenti finali del server di report di Power BI, l'accesso principale è un moderno portale Web che può essere visualizzato in qualsiasi browser. È possibile accedere a tutti i report e agli indicatori KPI nel nuovo portale.

È possibile [personalizzare](https://docs.microsoft.com/sql/reporting-services/branding-the-web-portal) il portale web e creare direttamente gli indicatori KPI che permettono di visualizzare le metriche aziendali principali con un solo sguardo al browser, senza dover aprire un report.

Il contenuto del portale Web è organizzato per tipo: report di Power BI, report per dispositivi mobili, report impaginati e indicatori KPI, più cartelle di lavoro di Excel, set di dati condivisi e origini dati condivise da usare come componenti essenziali per i propri report. Qui è possibile archiviare e gestirli in modo sicuro, nella tradizionale gerarchia di cartelle. È possibile contrassegnare i preferiti e, se si ha tale ruolo, gestirne il contenuto.

È anche possibile pianificare l'elaborazione dei report, accedere ai report su richiesta e sottoscrivere report pubblicati nel nuovo portale Web.

Altre informazioni sul [portale Web](https://docs.microsoft.com/sql/reporting-services/web-portal-ssrs-native-mode).

## <a name="power-bi-reports"></a>Report di Power BI
![](media/get-started/powerbi-reports.png)

Un report di Power BI consente di visualizzare un set di dati da più punti di vista, grazie a visualizzazioni che rappresentano conclusioni e approfondimenti diversi ottenuti da tale set di dati.  Un report può includere una sola visualizzazione oppure contenere pagine con più visualizzazioni. In base al proprio ruolo, si può essere un utente che crea report e/o che utilizza report.

I report sono basati su un singolo set di dati. Le visualizzazioni in un report rappresentano ognuna una parte di informazioni. Le visualizzazioni non sono statiche: è infatti possibile aggiungere e rimuovere dati, cambiare i tipi di visualizzazione e applicare filtri e filtri dei dati quando si analizzano i dati per individuare informazioni dettagliate e cercare risposte. Analogamente a un dashboard, ma in misura maggiore, un report è un elemento altamente interattivo e personalizzabile in cui le visualizzazioni vengono aggiornate quando cambiano i dati sottostanti.

## <a name="paginated-reports"></a>Report impaginati
![](media/get-started/paginated-reports.png)

I report impaginati sono report in formato documento, in cui maggiore è la quantità di dati presente, maggiore sarà la quantità di righe nelle tabelle e di pagine nel report. Sono ideali per generare documenti con layout fisso e ad alta risoluzione grafica ottimizzati per la stampa, ad esempio file in formato PDF e Word.

È possibile creare report dall'aspetto moderno con [Generatore report](https://docs.microsoft.com/sql/reporting-services/report-builder/report-builder-in-sql-server-2016) o Progettazione report in [SQL Server Data Tools (SSDT)](https://docs.microsoft.com/sql/reporting-services/tools/reporting-services-in-sql-server-data-tools-ssdt).

## <a name="report-server-programming-features"></a>Funzionalità di programmazione del server di report
È possibile sfruttare le funzionalità di programmazione del server di report di Power BI in modo da estendere e personalizzare la funzionalità di creazione di report, con API che permettono di integrare o estendere l'elaborazione di dati e report nelle applicazioni personalizzate.

Altra [documentazione per sviluppatori di server di report](https://docs.microsoft.com/sql/reporting-services/reporting-services-developer-documentation).

## <a name="next-steps"></a>Passaggi successivi
[Manuale per l'utente](user-handbook-overview.md)  
[Manuale per l'amministratore](admin-handbook-overview.md)  
[Avvio rapido: installazione del Server di report di Power BI](quickstart-install-report-server.md)  
[Installare Generatore report](https://docs.microsoft.com/sql/reporting-services/install-windows/install-report-builder)  
[Scaricare SQL Server Data Tools (SSDT)](http://go.microsoft.com/fwlink/?LinkID=616714)

Altre domande? [Provare a rivolgersi alla community di Power BI](https://community.powerbi.com/)


