---
title: Domande frequenti in Power BI
description: Sfogliare un elenco di domande e risposte frequenti relative al servizio Power BI, a Power BI Desktop e alle app Power BI per dispositivi mobili.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 02/06/2018
ms.author: maggies
LocalizationGroup: Get started
ms.openlocfilehash: e72e3bcca4254b957580775196d4919e88452773
ms.sourcegitcommit: 998b79c0dd46d0e5439888b83999945ed1809c94
ms.translationtype: HT
ms.contentlocale: it-IT
ms.lasthandoff: 05/17/2018
---
# <a name="frequently-asked-questions-about-power-bi"></a>Domande frequenti su Power BI
* Per altre domande, [provare a rivolgersi alla community di Power BI](http://community.powerbi.com/).
* Ci sono ancora problemi? Visitare la [pagina del supporto tecnico di Power BI](https://powerbi.microsoft.com/support/).

## <a name="what-is-microsoft-power-bi"></a>Che cos'è Microsoft Power BI?
[Power BI](https://powerbi.microsoft.com/) è un servizio di analisi business basato sul cloud che consente a chiunque di visualizzare e analizzare i dati con maggiore velocità, in modo più efficiente e comprendendo meglio i risultati. Si connette a un'ampia gamma di dati tramite dashboard facili da usare, report interattivi e visualizzazioni accattivanti che consentono di comprendere a fondo i dati.

## <a name="whats-the-difference-between-power-bi-and-power-bi-pro"></a>Qual è la differenza tra Power BI e Power BI Pro?
Power BI fornisce tutte le funzionalità necessarie per iniziare a esplorare i dati in un modo completamente nuovo. Power BI Pro fornisce tutte le stesse straordinarie funzionalità di Power BI oltre a funzionalità aggiuntive come maggiore capacità di archiviazione, pianificazione dell'aggiornamento dei dati più volte al giorno, origini dati dinamiche con funzionalità interattive complete, gruppi e molto altro. Altre informazioni sulle [differenze tra Power BI Pro e la versione gratuita di Power BI](https://powerbi.microsoft.com/pricing).

## <a name="how-much-does-power-bi-cost"></a>Quanto costa Power BI?
Power BI Desktop è gratuito. È disponibile una versione di valutazione gratuita di 60 giorni per Power BI Pro. Per informazioni sui prezzi, vedere [Prezzi di Power BI](https://powerbi.microsoft.com/pricing).

## <a name="what-if-i-have-questions-about-power-bi-premium"></a>Cosa fare se si hanno altre domande su Power BI Premium?
Per domande relative a Power BI Premium, vedere [Domande frequenti su Power BI Premium](service-premium-faq.md).

## <a name="are-users-who-signed-up-after-may-3-2017-eligible-for-the-extended-pro-trial"></a>Gli utenti iscritti dopo il 3 maggio 2017 sono idonei per la versione di valutazione Pro estesa?
Gli utenti iscritti a Power BI (gratuito) a decorrere dal 3 maggio 2017 incluso non sono idonei per la versione di valutazione Pro estesa, ma sono idonei per la versione di valutazione Pro standard di 60 giorni.

## <a name="how-do-i-find-out-who-in-my-organization-is-eligible-for-the-extended-pro-trial"></a>Come è possibile individuare chi è idoneo per la versione di valutazione Pro estesa all'interno dell'organizzazione?
Anche se non esiste un modo diretto per scoprirlo, è possibile visualizzare il report sulle applicazioni integrate di Azure Active Directory per Power BI per vedere chi sono gli utenti attivi all'interno dell'organizzazione. Tali utenti attivi nel periodo di idoneità che dispongono di licenze gratuite riceveranno la notifica popup. Per altre informazioni, vedere [Ricerca di utenti Power BI che hanno eseguito l'accesso](service-admin-access-usage.md).

> [!NOTE]
> Il report di Azure AD non indica se un utente è gratuito o Pro all'interno di Power BI, ma indica solo quali utenti hanno effettuato l'accesso a Power BI e quando. Se un utente è elencato nel report, non significa necessariamente che sia idoneo per la versione di valutazione Pro estesa.
> 
> 

## <a name="what-is-power-bi-desktop"></a>Che cos'è Power BI Desktop?
[Power BI Desktop](https://powerbi.microsoft.com/designer) è un'applicazione desktop gratuita che è possibile installare nel proprio computer. Power BI Desktop funziona in modo perfettamente integrato con il servizio Power BI, fornendo funzionalità avanzate di esplorazione dei dati, data shaping, modellazione e creazione di report, con visualizzazioni estremamente interattive. È possibile salvare il lavoro in un file e pubblicare i dati e i report direttamente nel sito di Power BI per condividerli con altri utenti.

## <a name="what-do-i-need-to-use-power-bi"></a>Cosa è necessario per usare Power BI?
Sono sufficienti un Web browser e un indirizzo di posta elettronica aziendale.

>[!NOTE]
>Gli indirizzi di posta elettronica aziendali che terminano con .gov non sono attualmente supportati.

## <a name="why-do-i-have-to-sign-up-with-my-work-email"></a>Perché è necessario iscriversi con un indirizzo di posta elettronica aziendale?
Power BI non supporta gli indirizzi di posta elettronica forniti dai provider di telecomunicazioni o di servizi di posta elettronica commerciali. Altre informazioni sul [processo di iscrizione self-service a Power BI](service-self-service-signup-for-power-bi.md).

## <a name="which-work-email-addresses-are-supported"></a>Quali indirizzi di posta elettronica aziendali sono supportati?
Sono supportati gli indirizzi di posta elettronica aziendali che terminano con **.edu** e **.org**.

Quelli che terminano con **.gov** e **.mil** non sono attualmente supportati.

## <a name="is-government-academic-and-non-profit-pricing-available-for-power-bi"></a>Sono disponibili prezzi per Power BI per istituti di istruzione, enti pubblici ed enti senza scopo di lucro?
Sì, i prezzi per gli enti senza scopo di lucro sono disponibili quando si acquista direttamente da Microsoft. È possibile ottenere altre informazioni e iscriversi tramite il sito [Microsoft Product Donation](https://www.microsoft.com/about/philanthropies/product-donations/products/powerbi/). I prezzi per enti pubblici e istituti di istruzione vengono offerti attraverso i programmi di licenza MOSP/Direct, EA e Open. I prezzi per gli enti pubblici sono anche disponibili per il formato di diffusione. Power BI non è ancora disponibile per il piano GCC (Government Community Cloud) degli Stati Uniti.

## <a name="is-power-bi-available-on-premises"></a>Power BI è disponibile in locale?
Il servizio Power BI [https://powerbi.com](https://powerbi.com) non è disponibile come servizio cloud interno privato. Tuttavia, sono disponibili altre tre opzioni per visualizzare e usare i dati in locale. 

### <a name="on-premises-data-gateway"></a>Gateway dati locale
Con Power BI e Power BI Desktop, è possibile connettersi in modo sicuro alle origini dati locali. Con il [gateway dati locale](service-gateway-onprem.md) è possibile connettersi dinamicamente al server di SQL Server Analysis Services locale e ad altre origini dati. È anche possibile impostare l'aggiornamento pianificato con un gateway centralizzato. Se non è disponibile un gateway, è possibile aggiornare i dati da origini dati locali usando [Power BI Gateway - Personal](personal-gateway.md).

### <a name="power-bi-report-server"></a>Server di report Power BI
Il server di report di Power BI è una soluzione da distribuire in locale per creare, pubblicare e gestire i report, per poi recapitarli a utenti diversi in modi diversi, ad esempio in un Web browser, in un dispositivo mobile o come messaggio di posta elettronica nella posta in arrivo. Altre informazioni sul [server di report Power BI](report-server/get-started.md).

### <a name="power-bi-mobile-apps"></a>App Power BI per dispositivi mobili
È anche possibile [visualizzare report di Power BI locali, report per dispositivi mobili di Reporting Services e indicatori KPI usando le app Power BI per dispositivi mobili](mobile-app-ssrs-kpis-mobile-on-premises-reports.md).

## <a name="does-power-bi-support-mobile-devices"></a>Power BI supporta i dispositivi mobili?
Sì. Power BI offre app native per telefoni e tablet Android, dispositivi iOS e dispositivi Windows 10. Scaricare una delle [app Power BI per dispositivi mobili](https://powerbi.microsoft.com/mobile) dal rispettivo store:  

* [Apple App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="what-data-sources-can-i-connect-to"></a>A quali origini dati è possibile connettersi?
L'elenco delle origini dati per Power BI è vasto, ma può essere riepilogato nei gruppi seguenti:

* Dati da [file di Excel e Power BI Desktop](service-get-data-from-files.md).
* [Pacchetti di contenuto per servizi](service-connect-to-services.md) con dashboard, report e set di dati già pronti per servizi come Salesforce. Oltre a stabilire una connessione dati, Power BI fornisce dashboard e report predefiniti per ognuno di questi servizi.
* Connettori per database e altri set di dati, come [Database SQL di Azure](service-azure-sql-database-with-direct-connect.md) e dati tabulari di SQL Server [Analysis Services](sql-server-analysis-services-tabular-data.md).

Altre informazioni sul [recupero dei dati](service-get-data.md) in Power BI.

## <a name="what-are-content-packs"></a>Che cosa sono i pacchetti di contenuto?
I[pacchetti di contenuto per servizi](service-connect-to-services.md) sono soluzioni predefinite per i servizi più diffusi e sono parte integrante dell'esperienza di Power BI. Eseguendo la sottoscrizione a un servizio supportato, è possibile connettersi al proprio account da Power BI e visualizzare i dati tramite dashboard dinamici e report interattivi predefiniti.  Sono stati rilasciati pacchetti di contenuto per servizi popolari come Salesforce.com, Marketo e Adobe Analytics. Altre informazioni sulla [connessione ai servizi con i pacchetti di contenuto](service-connect-to-services.md).

I [pacchetti di contenuto aziendali](service-organizational-content-pack-introduction.md) forniscono a utenti, professionisti che si occupano di business intelligence e integratori di sistemi gli strumenti per creare pacchetti di contenuto personalizzati per condividere all'interno dell'organizzazione report, set di dati e dashboard creati per soddisfare esigenze specifiche.

## <a name="what-do-i-need-to-install-in-order-to-use-power-bi"></a>Cosa è necessario installare per usare Power BI?
Per usare il servizio Power BI gratuitamente sono sufficienti un Web browser e un indirizzo di posta elettronica.

Per esplorare i dati e creare report in Power BI Desktop, scaricare [Power BI Desktop](http://powerbi.microsoft.com/designer) gratuitamente.

È possibile scaricare gratuitamente anche le app Power BI per dispositivi mobili dai rispettivi store:

* [App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="am-i-limited-to-one-copy-of-power-bi-desktop-for-my-entire-company"></a>È previsto un limite di una sola copia di Power BI Desktop per l'intera azienda?
Le Condizioni di licenza software di Power BI Desktop indicano che è possibile installare e usare una sola copia del software in locale. Questo non prevede quindi un limite di una sola copia di Power BI Desktop per l'intera azienda. Ogni singolo utente presso la società può installare e usare una copia in locale.

## <a name="where-do-i-get-started-with-power-bi"></a>Dove sono disponibili informazioni introduttive su Power BI?
Sono disponibili le risorse seguenti per muovere i primi passi:

* [Blog su Power BI](http://blogs.msdn.com/b/powerbi/)
* [Webinar](webinars.md)
* Video introduttivi nel [canale YouTube](https://www.youtube.com/user/mspowerbi)
* Articolo [Introduzione a Power BI](service-get-started.md)
* [Community](https://community.powerbi.com/) in cui è possibile porre domande
* Per altri suggerimenti, vedere [10 suggerimenti per chiedere assistenza](service-tips-for-finding-help.md)

## <a name="what-browsers-does-power-bi-support"></a>Quali browser supporta Power BI?
Di seguito è riportato un elenco completo di [browser supportati per Power BI](service-browser-support.md).

## <a name="what-regions-and-languages-does-power-bi-support"></a>Quali sono le lingue e i paesi supportati da Power BI?
È disponibile un elenco completo di [lingue e paesi supportati da Power BI](supported-languages-countries-regions.md).

## <a name="how-can-i-buy-power-bi-pro-in-my-country"></a>Come è possibile acquistare Power BI Pro in un paese specifico?
È possibile acquistare le licenze di Power BI Pro direttamente o chiedere informazioni in chat a un rappresentante nel sito [www.powerbi.com](http://www.powerbi.com).

È anche possibile rivolgersi a un [partner Microsoft](https://partner.microsoft.com/) per ottenere supporto per l'implementazione di Power BI.

## <a name="what-happens-if-my-power-bi-pro-license-expires"></a>Che cosa succede se la licenza di Power BI Pro scade?
È previsto un periodo di tolleranza di 30 giorni dopo la scadenza di una licenza di Power BI Pro.

Power BI Pro ha lo stesso ciclo di vita della sottoscrizione di Office 365. Per altre informazioni, vedere [Che cosa succede ai dati e all'accesso al termine della sottoscrizione di Office 365 per le aziende](https://support.office.com/article/What-happens-to-my-data-and-access-when-my-Office-365-for-business-subscription-ends-4436582f-211a-45ec-b72e-33647f97d8a3)

## <a name="does-power-bi-meet-national-regional-and-industry-specific-compliance-requirements"></a>Power BI soddisfa i requisiti di conformità nazionali, regionali e specifici del settore?
Per altre informazioni sulla conformità di Power BI, vedere [Microsoft Trust Center](http://go.microsoft.com/fwlink/?LinkId=785324).

## <a name="where-can-i-learn-more-about-security"></a>Dove è possibile ottenere informazioni sulla sicurezza?
È possibile ottenere informazioni su sicurezza, privacy e conformità di Power BI leggendo questo white paper sulla [sicurezza di Power BI](http://go.microsoft.com/fwlink/?LinkId=829185) nonché l'[articolo del supporto tecnico sulla sicurezza di Power BI](service-admin-power-bi-security.md).

## <a name="what-has-happened-to-the-power-bi-for-office-365-experience"></a>Quali sono le relative all'esperienza Power BI per Office 365?
L'esperienza Power BI per Office 365 è stata deprecata.

## <a name="how-do-i-undo-in-power-bi"></a>Come annullare un'operazione in Power BI?
Come molti altri servizi e software Microsoft, Power BI consente di annullare rapidamente l'ultimo comando. 

* Per **annullare** l'ultima azione o le ultime azioni premere CTRL+Z.

## <a name="next-steps"></a>Passaggi successivi
* Altre domande? [Provare a rivolgersi alla community di Power BI](http://community.powerbi.com/)
* Ci sono ancora problemi? Visitare la [pagina del supporto tecnico di Power BI](https://powerbi.microsoft.com/support/)

