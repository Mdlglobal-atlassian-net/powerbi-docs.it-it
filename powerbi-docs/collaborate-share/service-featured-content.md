---
title: Presentare contenuto in primo piano nella home page di Power BI dei colleghi
description: Come presentare dashboard e report di Power BI in primo piano nella home page di Power BI per i colleghi nell'organizzazione.
author: maggiesMSFT
ms.reviewer: nikhilga
ms.service: powerbi
ms.subservice: powerbi-service
ms.topic: conceptual
ms.date: 03/16/2020
ms.author: maggies
LocalizationGroup: Share your work
ms.openlocfilehash: 01e41520ec4cc391e241cd53a03c3e71d15379d7
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: it-IT
ms.lasthandoff: 05/05/2020
ms.locfileid: "79496264"
---
# <a name="feature-content-on-colleagues-power-bi-home-page"></a>Presentare contenuto in primo piano nella home page di Power BI dei colleghi

È possibile fare in modo che dashboard, report e app vengano visualizzati nella sezione In primo piano della home page di Power BI dei colleghi. La visualizzazione di contenuto in primo piano è particolarmente utile per la presentazione di Power BI ai nuovi dipendenti. È possibile decidere quale contenuto vedranno per primo. Si possono aggiungere descrizioni e piccole immagini di anteprima per aiutare gli utenti a trovare gli elementi necessari. Il contenuto deve trovarsi in una nuova area di lavoro.

:::image type="content" source="media/service-featured-content/power-bi-featured-home.png" alt-text="Contenuto di Power BI in primo piano nella home page":::

## <a name="who-can-feature-content"></a>Chi può presentare contenuto in primo piano

È compito dell'amministratore del tenant di Power BI abilitare la funzionalità per presentare il contenuto in primo piano nel tenant. L'amministratore sceglie anche chi può presentare il contenuto. Per informazioni dettagliate, vedere l'articolo del [portale di amministrazione](../service-admin-portal.md#featured-content).

Se si fa parte di un gruppo selezionato nell'organizzazione con tale responsabilità, è necessario avere una licenza di Power BI Pro. Per presentare dashboard e report in primo piano, è necessario avere il ruolo di Amministratore, Membro o Collaboratore nell'area di lavoro. Per presentare l'app stessa in primo piano, è necessario avere il ruolo di Amministratore o Membro nell'area di lavoro. Per informazioni dettagliate, vedere [Ruoli nelle nuove aree di lavoro](../service-new-workspaces.md#roles-in-the-new-workspaces).

## <a name="who-sees-featured-content"></a>Chi può vedere il contenuto in primo piano

Se si presenta in primo piano un dashboard o un report da un'area di lavoro, sarà visibile per gli utenti che hanno almeno il ruolo Visualizzatore in tale area di lavoro. Se si presenta in primo piano un dashboard o un report da un'app o l'app stessa, sarà visibile per le persone a cui si distribuisce l'app.

## <a name="feature-a-dashboard-or-report"></a>Presentare un dashboard o un report in primo piano

La procedura per presentare un dashboard o un report in primo piano è simile.

1. Nell'elenco **Dashboard** o **Report** per un'area di lavoro, selezionare l'icona **Impostazioni**.

    :::image type="content" source="media/service-featured-content/power-bi-settings-icon.png" alt-text="Icona Impostazioni report":::

2. Nel riquadro **Impostazioni** selezionare o modificare il nome. Aggiungere una **Descrizione** e caricare uno **Snapshot**, se necessario. Si tratta di informazioni utili perché consentono agli utenti di trovare il contenuto.

3. Selezionare **In primo piano**.

    :::image type="content" source="media/service-featured-content/power-bi-featured-content-settings.png" alt-text="Impostazioni del contenuto in primo piano":::

4. Selezionare **Salva**.

    A questo punto tutti gli utenti che hanno accesso a questo dashboard o report lo vedranno nella sezione **In primo piano** nella **Home page**.

## <a name="feature-an-app"></a>Presentare un'app in primo piano

- Per presentare un'app in primo piano, aprire l'area di lavoro per l'app, selezionare il menu **Opzioni** ( **...** ) > **Includi l'app nella sezione In primo piano della Home page**.

Tutti gli utenti autorizzati ad accedere a questa app potranno vederla nella sezione **In primo piano** nella **Home page**.

## <a name="next-steps"></a>Passaggi successivi

* [Come si condividono i dashboard e i report e in che modo ci si collabora?](../service-how-to-collaborate-distribute-dashboards-reports.md)
* [Gestire il contenuto in primo piano nel portale di amministrazione](../service-admin-portal.md#manage-featured-content)
* Domande? [Provare la community di Power BI](https://community.powerbi.com/)

