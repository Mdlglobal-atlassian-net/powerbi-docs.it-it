---
title: Che cos'è Power BI?
description: Panoramica su Power BI e sull'interazione tra i diversi componenti, Power BI Desktop, servizio Power BI, Power BI per dispositivi mobili, Server di report, Power BI Embedded.
author: maggiesMSFT
manager: kfile
ms.service: powerbi
ms.subservice: powerbi-service
ms.topic: overview
ms.date: 02/07/2019
ms.author: maggies
LocalizationGroup: Get started
ms.openlocfilehash: b1efe45d52b5a7a18a86407b41e8af287d3c8260
ms.sourcegitcommit: b717118c44499c8fd8f57534a275f2f78aacc0f1
ms.translationtype: HT
ms.contentlocale: it-IT
ms.lasthandoff: 02/09/2019
ms.locfileid: "55971649"
---
# <a name="what-is-power-bi"></a>Che cos'è Power BI?
**Power BI** è una raccolta di servizi software, app e connettori che interagiscono per trasformare le origini dei dati non correlate in un insieme di informazioni coerenti, visivamente accattivanti e interattive. I dati potrebbero essere un foglio di calcolo di Excel o una raccolta di data warehouse basati sul cloud o ibridi locali. **Power BI** consente di connettersi facilmente alle origini dati, visualizzare e scoprire le informazioni importanti e condividerle con tutti gli utenti o con quelli desiderati.

![diagramma che illustra le origini di input per Power BI](media/power-bi-overview/power-bi-input-new.png)

**Power BI** può essere semplice e rapido, in grado di ricavare informazioni veloci da un foglio di calcolo di Excel o un database locale. Tuttavia, **Power BI** è anche un prodotto solido e di classe enterprise, pronto per la modellazione su vasta scala e l'analisi in tempo reale, nonché per lo sviluppo personalizzato. Può quindi essere lo strumento personale per i report e la visualizzazione o anche fungere da motore di analisi e decisionale per i progetti di gruppo, singole divisioni o intere aziende.

## <a name="the-parts-of-power-bi"></a>Gli elementi di Power BI
Power BI è composto da un'applicazione desktop di Windows denominata **Power BI Desktop**, da un servizio SaaS (*Software as a Service*) online detto **servizio Power BI** e da **app per dispositivi mobili** Power BI disponibili per dispositivi Windows, iOS e Android.

![Power BI Desktop, servizio, dispositivi mobili](media/power-bi-overview/power-bi-blocks.png)

Questi tre elementi, ovvero **Power BI Desktop**, il **servizio** e le **app per dispositivi mobili**, sono progettati per consentire agli utenti di creare, condividere e sfruttare al meglio le informazioni aziendali a livello personale o professionale.

Un quarto elemento, **Server di report di Power BI**, consente di pubblicare report di Power BI in un server di report in locale dopo la creazione in Power BI Desktop. Altre informazioni sul [server di report Power BI](#on-premises-reporting-with-power-bi-report-server).

## <a name="how-power-bi-matches-your-role"></a>Vantaggi di Power BI in base al ruolo
Il modo di usare Power BI può variare in base al ruolo ricoperto all'interno di un progetto o di un team. È naturale che utenti con un altro ruolo usino Power BI in modo completamente diverso.

Ad esempio, può capitare che un utente usi principalmente il **servizio Power BI** e che i suoi colleghi addetti a calcoli e report aziendali usino invece **Power BI Desktop** per creare i report e pubblicarli nel servizio Power BI, dove l'utente iniziale può visualizzarli. Un altro collega che si occupa di vendite potrebbe sfruttare in misura maggiore l'app per telefoni di Power BI per monitorare l'avanzamento delle quote di vendita e approfondire nuovi dettagli importanti dal proprio dispositivo.

Gli sviluppatori possono usare le API di Power BI per eseguire il push dei dati in un set di dati oppure per incorporare dashboard e report in applicazioni personalizzate. Se si ha un'idea per un nuovo oggetto visivo, è possibile crearlo e condividerlo con altri utenti.  

Può capitare inoltre che i singoli elementi di **Power BI** vengano usati in momenti diversi a seconda degli obiettivi da raggiungere o del ruolo ricoperto in un determinato progetto.

Si potrebbe usare **Power BI Desktop** per creare report per il proprio team sulle statistiche relative all'engagement dei clienti. Potrebbe anche essere utile visualizzare dati aggiornati sull'inventario e la produzione in un dashboard in tempo reale nel servizio. Il modo in cui si usa Power BI può essere basato sulla funzionalità o sul servizio di Power BI che rappresenta lo strumento ottimale per ogni situazione. Tutte le parti di Power BI sono a disposizione ed è questo il motivo per cui questo strumento è così flessibile ed efficace.

Esplorare i documenti pertinenti al ruolo:
- Power BI per [***responsabili di progettazione***](desktop-what-is-desktop.md)
- Power BI per [***consumer***](consumer/end-user-consumer.md)
- Power BI per [***sviluppatori***](developer/what-can-you-do.md)
- Power BI per [***amministratori***](service-admin-administering-power-bi-in-your-organization.md)

## <a name="the-flow-of-work-in-power-bi"></a>Il flusso di lavoro in Power BI
Un flusso di lavoro comune in Power BI inizia con la connessione alle origini dati e la creazione di un report in **Power BI Desktop**. Il report viene poi pubblicato da **Power BI Desktop** nel **servizio Power BI** e condiviso, in modo che gli utenti finali del **servizio** e dei **i dispositivi mobili** possano visualizzare e interagire con il report.
Questo flusso di lavoro è comune e illustra le interazioni e la complementarietà dei tre elementi principali di Power BI.

Di seguito viene proposto un [confronto dettagliato tra Power BI Desktop e il servizio Power BI](service-service-vs-desktop.md).

Se non si è pronti a passare al cloud e si vogliono mantenere i report dietro un firewall aziendale,  continuare a leggere.

## <a name="on-premises-reporting-with-power-bi-report-server"></a>Creazione di report in locale con il server di report di Power BI
Creare, distribuire e gestire Power BI, i report per dispositivi mobili e impaginati in locale con la gamma di strumenti e servizi pronti per l'uso forniti dal server di report di Power BI.

![diagramma per locale](media/power-bi-overview/power-bi-report-server2.png)

Server di report di Power BI è una soluzione che si distribuisce dietro il firewall per poi recapitare i report agli utenti appropriati in vari modi, ad esempio per consentire di visualizzarli in un Web browser, in un dispositivo mobile o in un messaggio di posta elettronica. Poiché Server di report di Power BI è compatibile con Power BI nel cloud, quando si sarà pronti sarà possibile passare facilmente al cloud. 

Altre informazioni sul [server di report Power BI](report-server/get-started.md).

## <a name="next-steps"></a>Passaggi successivi
[Accedere, ottenere dati e navigare nel servizio Power BI](service-the-new-power-bi-experience.md)   
[Esercitazione: Introduzione al servizio Power BI](service-get-started.md)
[Avvio rapido: Connettersi ai dati in Power BI Desktop](desktop-quickstart-connect-to-data.md)