---
title: Impostazioni di visualizzazione della pagina in un report di Power BI
description: Impostazioni di visualizzazione della pagina per un report
author: maggiesMSFT
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
ms.date: 05/29/2019
ms.author: maggies
LocalizationGroup: Reports
ms.openlocfilehash: 6aefe879e6d5871c8f88ac15407038aa600bf980
ms.sourcegitcommit: 97597ff7d9ac2c08c364ecf0c729eab5d59850ce
ms.translationtype: HT
ms.contentlocale: it-IT
ms.lasthandoff: 01/09/2020
ms.locfileid: "75762509"
---
# <a name="apply-page-display-settings-in-a-power-bi-report"></a>Applicare le impostazioni di visualizzazione della pagina in un report di Power BI
È essenziale mantenere i pixel del layout del report in condizioni perfette. A volte può essere complesso perché gli utenti visualizzano i report su schermi con proporzioni e dimensioni diverse. 

La visualizzazione predefinita è **Adatta alla pagina** e le dimensioni di visualizzazione predefinite sono **16:9**. Per bloccare proporzioni diverse o regolare il report in modo diverso, sono disponibili due strumenti: le impostazioni di ***Visualizzazione pagina*** e le impostazioni di ***Dimensioni pagina***.


<iframe width="560" height="315" src="https://www.youtube.com/embed/5tg-OXzxe2g" frameborder="0" allowfullscreen></iframe>


## <a name="where-to-find-page-view-settings-in-the-power-bi-service-and-power-bi-desktop"></a>Dove trovare le impostazioni di Visualizzazione pagina nel servizio Power BI e in Power BI Desktop
Le impostazioni di Visualizzazione pagina sono disponibili sia nel servizio Power BI sia in Power BI Desktop, con un'interfaccia leggermente diversa. Le sezioni seguenti spiegano dove si trovano le impostazioni di visualizzazione in ogni strumento Power BI.

### <a name="in-power-bi-desktop"></a>In Power BI Desktop
In visualizzazione Report selezionare la scheda **Visualizza** per aprire le impostazioni di visualizzazione pagina e le impostazioni per il layout telefono.

  ![Impostazioni di Visualizzazione pagina in Power BI Desktop](media/power-bi-report-display-settings/power-bi-desktop-view-settings.png)

### <a name="in-the-power-bi-service-apppowerbicom"></a>Nel servizio Power BI (app.powerbi.com)
Nel servizio Power BI aprire un report e selezionare **Visualizza** nella barra dei menu superiore sinistra.

![Impostazioni di Visualizzazione pagina nel servizio Power BI](media/power-bi-report-display-settings/power-bi-change-page-view.png)

Le impostazioni di Visualizzazione pagina sono disponibili in [Visualizzazione di lettura e in Visualizzazione di modifica](consumer/end-user-reading-view.md). In Visualizzazione di modifica il proprietario del report può assegnare le impostazioni di Visualizzazione pagina a singole pagine del report e queste impostazioni vengono salvate insieme al report. Quando i colleghi aprono il report nella Visualizzazione di lettura, visualizzano le pagine del report con le impostazioni scelte dal proprietario. In Visualizzazione di lettura i colleghi possono cambiare *alcune* impostazioni di **Visualizzazione pagina**, ma le modifiche non vengono salvate all'uscita dal report.

## <a name="page-view-settings"></a>Impostazioni di Visualizzazione pagina
Il primo set di impostazioni di Visualizzazione pagina consente di controllare la visualizzazione della pagina del report relativa alla finestra del browser. È possibile scegliere tra:

* **Adatta alla pagina** (impostazione predefinita): il contenuto viene ridimensionato in modo che si adatti alla pagina
* **Adatta in larghezza**: il contenuto viene ridimensionato in modo che si adatti alla larghezza della pagina
* **Dimensioni effettive**: il contenuto viene visualizzato a schermo intero

Il secondo set di impostazioni di Visualizzazione pagina consente di controllare il posizionamento degli oggetti nell'area di disegno del report. È possibile scegliere tra:

* **Mostra le linee della griglia**: attivare le linee della griglia per posizionare gli oggetti nell'area di disegno del report.
* **Blocca sulla griglia**: usare questa opzione con **Mostra le linee della griglia** per posizionare e allineare gli oggetti sull'area di disegno del report in modo preciso. 
* **Blocca oggetti**: blocca tutti gli oggetti nell'area di disegno per impedirne lo spostamento o il ridimensionamento.
* **Riquadro di selezione**: Il riquadro **Selezione** elenca tutti gli oggetti nell'area di disegno. È possibile decidere quali visualizzare e quali nascondere.

    ![riquadro di selezione](media/power-bi-report-display-settings/power-bi-selection-pane.png)



## <a name="page-size-settings"></a>Impostazioni di Dimensioni pagina
![Modifica delle impostazioni di Dimensioni pagina](media/power-bi-report-display-settings/power-bi-page-size.png)

Le impostazioni di **Dimensioni pagina** sono disponibili solo per i proprietari dei report. Nel servizio Power BI (app.powerbi.com) significa quindi che sono disponibili solo se si può aprire il report in [Visualizzazione di modifica](consumer/end-user-reading-view.md). Le impostazioni di **Dimensioni pagina** si trovano nel riquadro **Visualizzazioni** e consentono di controllare le proporzioni di visualizzazione e le dimensioni effettive (in pixel) dell'area di disegno del report:   

* proporzioni 4:3
* proporzioni 16:9 (impostazione predefinita)
* Letter
* Personalizzata (altezza e larghezza in pixel)

## <a name="next-steps"></a>Passaggi successivi
[Visualizzazione report in Power BI Desktop](desktop-report-view.md)

[Modificare le impostazioni di Visualizzazione pagina e di Dimensioni pagina nei report di Power BI](consumer/end-user-report-view.md)

Altre informazioni sui [report in Power BI](consumer/end-user-reports.md)

[Concetti di base del servizio Power BI](service-basic-concepts.md)

Altre domande? [Provare la community di Power BI](https://community.powerbi.com/)

