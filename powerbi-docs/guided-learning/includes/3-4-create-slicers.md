---
ms.openlocfilehash: e3f21c41bb0cf97db8b988a80d9792e1ba0b0b4f
ms.sourcegitcommit: 60dad5aa0d85db790553e537bf8ac34ee3289ba3
ms.translationtype: HT
ms.contentlocale: it-IT
ms.lasthandoff: 05/29/2019
ms.locfileid: "61397753"
---
I filtri dei dati sono uno dei tipi di visualizzazioni più potenti, in particolare come parte di un report che contiene molti dati. Un **filtro dei dati** è un filtro visivo sull'area di disegno in **Power BI Desktop** che permette a chiunque osservi un report di segmentare i dati in base a un determinato valore, ad esempio in base all'anno o alla località geografica.

Per aggiungere un filtro dei dati al report, selezionare **Filtro dei dati** nel riquadro **Visualizzazioni**.

![](media/3-4-create-slicers/3-4_1.png)

Trascinare il campo in base al quale si vuole applicare il filtro dei dati e rilasciarlo sul segnaposto del filtro dei dati. La visualizzazione si trasforma in un elenco di elementi con caselle di controllo. Questi elementi sono i filtri. Selezionare la casella accanto a un elemento da segmentare per filtrare, o *segmentare*, anche tutte le altre visualizzazioni nella stessa pagina del report, in base alla selezione.

![](media/3-4-create-slicers/3-4_2.png)

Per formattare il filtro dei dati sono disponibili alcune opzioni diverse. È possibile impostarlo per accettare più input contemporaneamente o attivare o disattivare la modalità **Selezione singola** per usarne uno per volta. È anche possibile aggiungere agli elementi del filtro dei dati un'opzione **Seleziona tutto**, utile in presenza di un elenco particolarmente lungo. Modificando l'orientamento del filtro dei dati da quello predefinito verticale a quello orizzontale, la casella di controllo si trasformerà in una barra di selezione.

![](media/3-4-create-slicers/3-4_3.png)

